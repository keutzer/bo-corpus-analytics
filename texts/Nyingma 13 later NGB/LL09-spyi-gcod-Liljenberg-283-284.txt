བཅོམ་ལྡན་འདས་བདེ་ཆེན་རྫོགས་པའི་ཀློང་ལ་ཕྱག་འཚལ་ལོ་།་བྱང་ཆུབ་སེམས་ནི་ཀུནཏུ་བཟང་།་བདག་དང་གཞན་གདོད་ནས་[l.7]་མེད་པས་།་ལྷུན་གྱིས་རྫོགས་པའིངང་ཉིད་ལ་།་སྐྱེ་དང་འཆི་མེད་འགྱུར་བའི་ཆོས་མེད་དོ་།་དག་པའི་བདུད་རྩི་ཆེནཔོ་ཡང་།་མི་འགྱུར་གསལ་བས་གསེར་བཞིན་[fol. 318 r. /p.635]་ཏེ་།་དགེ་སྡིག་སོ་སོརབཅིངས་པ་ཡིས།་རྣམ་གྲོལ་ཐར་པ་བཅིངས་པ་ཧ་།་གང་གིས་དེ་ལྟར་མ་རིག་སྟེ།་དོནམེད་སྒྲ་ཕྱིར་འབྲངས་པ་[l.2]་ཡང་།་དགེ་སྡིག་གཉིས་ཀའི་ཕྱོགས་འཛིན་པས་།་དམིགསམེད་ལྡོངས་ནས་འགྲོ་བ་ཧ།་དཀར་བས་དཀར་བའི་ཉི་མ་མེད་།་གནག་པས་གནག་པའི་མུན་པ[l.3]་མེད་།་ཞི་བའི་གསལ་བའི་ཐིག་ལེ་ལ་།་ལྷག་པའི་ལྷ་ཡང་ཡོད་མ་ཡིན་།་མུ་མེདབརྡལ་བར་གནས་པའི་ཕྱིར་།་ཐམས་ཅད་དུ་ནི་གཅིག་པུ་ཉིད་།་ནམ་མཁའ་[l.4]་ལྟ་བུའིབདག་ཉིད་ལ་།་སེམས་ཅན་མེད་ཅིང་སངས་རྒྱས་མེད་།་རིག་པ་མེད་ཅིང་གནས་པམེད་།་བྲི་བ་མེད་ཅིང་འཕེལ་བ་མེད་།་དུས་གསུམ་ཐིག་ལེ་བདེ་བའི་[l.5]་ཕྱིར་།་སུ་ལཕན་མེད་གནོད་མི་འགྱུར་།་རྣམ་པར་དག་པའི་སྙིང་པོ་ལ་།་མངོན་སུམ་ལྷུན་གྱིས་གྲུབ་པཧ་།་མི་སྣང་འགྱུར་བ་མེད་པ་ནི་།་ཤེས་རབ་ཐབས་[l.6]་ལས་འདས་པའི་ཕྱིར།་ལམདང་བྱང་ཆུབ་མེད་པ་སྟེ།་མེད་པའི་སྙིང་པོ་ཤར་བ་ཧ།་སྐལ་ལྡན་གང་ཞིགའབྱུང་བ་ཡི།་དོན་དུ་གསུངས་པའི་དགོངས་སྤྱོད་ཀྱང།་[l.7]་འདི་དོན་གདེངསདང་ལྡན་པ་ཡིས་།་གང་ལྟར་སྤྱད་ཀྱང་མེ་ཏོག་སྐྱེ་།་ཡང་དག་ངེས་པའི་ལུངའདི་ཡང་།་རང་རིག་ཀླུང་དུ་ཁྲོལ་འདོད་པས་།་སེམས་ཀྱི་ཀླུང་དུ་[fol. 318 v. /p. 636]བརྣག་པ་ལས་།་ཕལ་ལ་སྤྲོ་བར་མི་བྱའོ་།་རྫོགས་པ་སྤྱི་གཅོད་ཅེས་བྱ་བ་རྫོགས་སོ