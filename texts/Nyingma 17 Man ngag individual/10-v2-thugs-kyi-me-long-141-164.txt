༄༅། །ཀུན་ཏུ་བཟང་པོ་ཐུགས་ཀྱི་མེ་ལོང་གི་རྒྱུད་ཅེས་བྱ་བ་ཐམས་ཅད་སྟོན་པའི་རྒྱུད།ཨཱུ། རྒྱ་གར་སྐད་དུ། ས་མནྟ་བྷ་དྲ་ཙིཏྟ་ཨཱ་དར་ཏནྟ་ནཱ་མཨཱ། (སྐྱེ་མེད་རིག་པའི་གྲོང་དུ་འདུས་པའི་ཡེ་ཤེས་རང་གི་རིག་པ་ལ་སྣང་བའོ། །}བོད་སྐད་དུ། ཧཱུྃ་(བསྐྱེད་རྫོགས་གསུམ་གྱི་དོན་སྐུ་གསུམ་འདུ་འབྲལ་མེད་པའི་མན་ངག་དེ་ལས་མི་འདའ་བའི་ཡེ་ཤེས་སོ། །}ཀུན་ཏུ་བཟང་པོ་ཐུགས་ཀྱི་མེ་ལོང་གི་རྒྱུད་ཅེས་བྱ་བ། ཐམས་ཅད་སྟོན་པའི་རྒྱུད། བཅོམ་ལྡན་འདས་(བདུད་བཞི་ངང་གིས་བཅོམ་ཞིང་རིག་པའི་ཡེ་ཤེས་དང་ལྡན་པ་འཇིག་རྟེན་ལས་འདས་པ་}རང་བཞིན་ཀུན་ཏུ་བཟང་པོ་ལ་ཕྱག་འཚལ་ལོ། །འདི་(སྙིང་གི་དཀྱིལ་ན་གནས་པ་དོན་གྱི་སྒོ་ནས་}སྐད་བདག་གིས་བསྟན་པའི་དུས་གཅིག་ན། དོན་གྱི་སྙིང་པོ་{སེམས་ཅན་ཐམས་ཅད་ཀྱི་རང་བྱུང་ལ་གནས་པ་)བརྡལ་བའི་ཡེ་ཤེས་ཀྱི་སྐུ་དེ་ནི། མདུན་དང་རྒྱབ་མེད་པར་ཞལ་ཀུན་ཏུ་ཐལ་ལེར་བཞུགས་སོ། །(སྟོན་པ་ཕུན་སུམ་ཚོགས་པ།}དེས་འགྲོ་བ་དང་འོང་པ་མེད་པའི་དོན་སེམས་ཅན་ལ་སྟོན་ཏོ། །ཨ་ཨ་ཨཱ། འདི་སྐད་བདག་གིས་ཐོས་པའི་དུས་གཅིག་ན།མངོན་པར་འདུས་མ་བྱས་པའི་སྐུ་དེ་ནི་འོག་མིན་གྱི་གནས་ཆ་ཡིས་མ་བགོས་པ་རྡོ་རྗེ་གདན་(རིག་པའི་ཡེ་ཤེས་ཀྱི་དཀྱིལ་འཁོར་གསལ་བ་ལ་མངོན་པར་གནས་པ། ཕྱི་དང་ནང་མེད་པ་(འོད་ལྔ་མ་འདྲེས་པ་ལ་གསལ་བ་ཀུན་ཏུ་ཡང་ནང་དུ་གྱུར་པ་རིགས་ལྔའི་ཚོམ་བུ་དང་བཅས་པ་}ཕྱི་ནས་བལྟས་ན་ནང་གསལ་བ། (དྲི་མ་མེད་པའི་ཙིཏྟའི་དཀྱིལ་འཁོར།)ནང་ནས་བལྟས་ན་ཕྱི་གསལ་བ། {རིག་པ་ཡུལ་ལ་ཤར་བ།)འོད་ཟེར་ཕྱོགས་བཅུར་འཕྲོ་བ། {ཡེ་ཤེས་ཀྱི་འོད་ལྔ་འཆར་ནུབ་མེད་པ།}མུ་ཁྱུད་ཀྱི་ར་བ་ཅན། (དེ་ཡང་སྒྲོན་མར་འབྲེལ་བ།}ཡེ་ཤེས་ལྔ་སྐར་མ་བཞིན་འཆར་བ། {དེ་ལས་བར་སྣང་ལ་འོད་ཀྱི་ཚོམ་བུ་ལྔ་གསལ་བ་དྭངས་པ།)སྐུ་ལྔ་མདུན་དང་རྒྱབ་ཏུ་141མེད་པར་གསལ་བ། དེ་ལ་རིག་པའི་ཀློང་ནས་སྐུ་ལྔ་གསལ་འཚེར་བ།}འོད་ལྔ་མ་འདྲེས་པ་ལ་(དེ་ལ་ཁ་དོག་གི་བྱེ་བྲག་}གསལ་བ། དོན་གྱི་སྙིང་པོ་སྟོན་པའི་རྟགས་སུ། རིག་པའི་དཀྱིལ་འཁོར་འོད་གསལ་བ། {རང་ལ་འོད་ལྔ་དང་བཅས་པ་སྣང་བ།}མངོན་པར་སྣང་བའོ། །{རང་རང་གི་ཙིཏྟའི་ནང་ན་དེ་བཞིན་དུ་གནས་སོ། །(སྟོན་པ་ཀུན་ཏུ་བཟང་པོ་ནི་གཞིའི་སངས་རྒྱས་}གཞལ་ཡས་ཁང་དེའི་ནང་ན་སྟོན་པ་ཀུན་ཏུ་བཟང་པོ། རིགས་བཞིའི་སེམས་དཔའ་དང་། རིག་པ་ཀུན་ཏུ་བཟང་པོའི་ངང་ལ་ཐབས་ཅིག་ཏུ་བཞུགས་སོ། །(རང་རང་གི་རིག་པ་འོད་ལྔ་དང་བཅས་པ།}དེ་ནས་རྡོ་རྗེ་རིགས་ཀྱི་སེམས་དཔའ་རྣམས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་ཐུགས་ཀྱི་དཀྱིལ་འཁོར་{གསུམ་སྟེ་ཐུགས་དང་གསུང་དང་སྐུའོ། །)སྒོ་འབྱེད་པའི་དོན་བསྟན་དུ་གསོལ། ཞེས་ཞུ་བ་ཞུས་སོ། །དེ་ནས་སྟོན་པ་ཀུན་ཏུ་བཟང་པོས། རང་རང་གི་རིག་པའི་དཀྱིལ་འཁོར་འོད་གསལ་བའི་དོན་སྟོན་ཏོ། །རིགས་ཀྱི་བུ་རྣམས་ལེགས་པར་ཉོན་ཅིག །རང་རང་ལ་དཀྱིལ་འཁོར་གསུམ་དུ་ཤེས་པར་བྱའོ། །དེ་ཡང་གང་ཞེ་ན། སྐུའི་དཀྱིལ་འཁོར་དང་། གསུང་གི་དཀྱིལ་འཁོར་དང་། ཐུགས་ཀྱི་དཀྱིལ་འཁོར་རོ། །ཞེས་གསུངས་པ་དང་། དེ་རྣམས་དོན་བཤད་དུ་གསོལ་ཞེས་ཞུ་བ་ཞུས་སོ། །སྟོན་པས་བཀའ་སྩལ་པ།རྡོ་རྗེ་སེམས་དཔའི་འཁོར་རྣམས་ཉོན། །ངས་བསྟན་ལེགས་པར་ཡིད་ལ་ཟུང་། །ང་ཡི་དཀྱིལ་འཁོར་བསམ་མི་ཁྱབ། །ང་ལས་བྱུང་བའི་དཀྱིལ་འཁོར་ནི། །སྐུ་ཡི་དཀྱིལ་འཁོར་འགྱུར་མེད་ཀློང་། །(སྐུ་གསུམ་གྱི་སྣང་བ།)གསུང་གི་དཀྱིལ་འཁོར་འགག་མེད་ངང་། །(སྟོང་པ་ཡེ་ཤེས་ཀྱི་སྙིང་པོ་ཅན།}ཐུགས་ཀྱི་དཀྱིལ་འཁོར་རྟོག་མེད་ངང་། །{རིག་པ་འོད་ཀྱི་ལུས་ཅན།}ཡོན་ཏན་དཀྱིལ་འཁོར་ཡིད་བཞིན་སེམས། །(འོད་མཐའ་གང་ལ་ཡང་མི་གནས་པའི།)འཕྲིན་ལས་དཀྱིལ་འཁོར་བཙལ་མེད་དབྱིངས། །{འོད་ཆོས་ཀྱི་དབྱིངས་སུ་བརྡལ་བ།}སྐུ་ཡི་དཀྱིལ་འཁོར་འགག་མེད་གསུང་ལ་རོལ། །{སྐུ་གསུམ་གྱི་སྣང་བ་འཆར་བ།}གསུང་གི་དཀྱིལ་འཁོར་རྟོག་མེད་ཐུགས་ལ་རོལ། །{རིག་པ་གཉིས་སུ་མེད་པ།}དེ་ཕྱིར་དོན་གྱི་སྙིང་པོ་རིག་པ་འགག་མེད་ཀློང་། །{སྐྱེ་བ་མེད་ཀྱང་སྐྱེ་བ་ལྟར་སྣང་བའི་ཕྱིར།}བྱང་ཆུབ་སྙིང་པོ་བརྡལ་བའི་ཕོ་བྲང་འདི། །{སྙིང་གི་དཀྱིལ་ན་རིག་པ་གནས།}ཀུན་ལ་དཀོན་པའི་རྟོགས་པར་དཀའ་བ་}རིན་ཆེན་གཏེར་ཡིན་པས། །རང་གིས་རང་ལ་རྟག་ཏུ་བལྟ་བར་གྱིས། །142{ངོ་སྤྲོད་ཉི་ཤུ་རྩ་གཅིག་རྟག་ཏུ་འདུས་པར་བྱ།}བྱང་ཆུབ་སེམས་དང་འོད་ཀྱི་སྣང་བ་དང་}འདྲིས་པར་མ་གྱུར་ན། །མཐོང་ཡང་{བར་དོ་ལ་རང་གི་སྣང་བ་ངོ་ཤེས་དག་ཏུ་མི་འགྱུར་བས། །{ངོ་སྤྲོད་ལ་}ཡང་ནས་ཡང་དུ་གསལ་གདབ་}བརྟགས་ཤིང་གོམས་པར་བྱ། །རིག་པའི་མཚན་ཉིད་གཅིག་ལས་དུ་མར་སྣང་། །(ཐིག་ལེ་ཉག་གཅིག་ལས་སྣ་ཚོགས་སུ་ཤར།)དོན་དམ་ངང་ལས་མི་དམིགས་འོད་གསལ་སྐུ། །{ལོངས་སྐུ།}དམིགས་མེད་ངང་ལས་(སྣང་བ་ལ་}གསལ་འགྲིབ་ཡོངས་ཀྱིས་མེད། །སེམས་ཅན་བློ་ལ་{བདུན་བདུན་དུ་སྣང་བྱེ་བྲག་མང་བའི་ཕྱིར། །བར་མ་དོ་ལ་{ཡང་བདུན་བདུན་དུ་ཤར་}སྣང་བ་སོ་སོར་འཆར། །དག་པའི་ལམ་ལ་ཡེ་ཤེས་འོད་དུ་གསལ། །{ཡེ་ཤེས་ཀྱི་གནས་འོད་ཀྱི་ལུས་ལ་འགག་པ་མེད་པའི་འོད་ལྔ་རང་ཆས་སུ་ཤར་རོ། །}འོད་གསལ་བདེ་བའི་སྐུ་ལ་མདུན་རྒྱབ་ཡོངས་ཀྱིས་མེད། །{རིག་པ་ལ་བཟང་ངན་མེད། }མ་དག་སེམས་ཅན་རྣམས་ལ་མདུན་དང་རྒྱབ་ཏུ་སྣང་། །{མ་རྟོགས་པ་རྣམས་ལ་དེ་བཞིན་དུ་སྣང་།}རིག་པ་འགྱུར་མེད་སྐུ་ལ་མདུན་རྒྱབ་ག་ལ་ཡོད། །{རྟོགས་ན་དུག་ལྔ་ཡེ་ཤེས་ལྔ་ལ་ཁྱད་པར་མེད།}མདུན་དང་རྒྱབ་ཏུ་མཐོང་ན་གོལ་གྲིབ་ལྟུང་བར་འགྱུར། །(དུག་ལྔ་སྤང་བར་འདོད་ན་ཐེག་པ་འོག་མར་གོལ།)ཡེ་ཤེས་སྐུ་ལ་རྟོག་པ་མི་མངའ་ཞིང་། །{གསལ་ལ་འཛིན་པ་མེད་པའི་ཕྱིར་རོ། །}ཚིག་དོན་འབྲེལ་བའི་ཡེ་ཤེས་སྐུ་ལ་བརྟགས། །(བྱང་ཆུབ་ལམ་གྱི་སྒྲོན་མ་ལ་བརྟག །)སྐུ་(སྐུ་ལ་ཡེ་ཤེས་བྱུང་ཡེ་ཤེས་ལ་སྐུ་བྱུང་》དང་ཡེ་ཤེས་དབྱེར་མེད་འདྲེས་ཤིང་མཚུངས། །ཡེ་ཤེས་རང་གི་རིག་པ་དངོས་}སྐུ་སྟེ་རང་བྱུང་བ། །ཡེ་ཤེས་འགག་མེད་ངང་ལ་རིག་པ་འགྱུར་མེད་གསལ། །བསྟན་པས་དོན་ལྡན་ཡེ་ཤེས་སྐུ་མཆོག་འདི། །དོན་དམ་རང་བཞིན་མེད་པ་ཆོས་སྐུ་སྐྱེ་མེད་ངང་། །བསྟན་པའི་སྒྲོན་མེ་ཆོས་སྐུ་འོད་པོ་ཆེ། །{རང་གི་རིག་པ་དངོས།}དོན་དང་མཐུན་པའི་སྐྱེས་བུ་རྣམས་ལ་གསལ། །བར་མ་དོ་ལ་{བདུན་བདུན་ཏེ་ཉི་ཤུ་རྩ་གཅིག་ལ་འཆར་》འོད་ཀྱི་སྣང་བ་{སེམས་ཅན་ལ་དབང་པོ་བདུན་བདུན་དུ་ཡོད་དོ། །}སོ་སོར་འཆར། །{གསལ་ཟེར།)དེ་ཕྱིར་བློ་ཡི་རིམ་པ་བདུན་བདུན་དག་ཏུ་ཕྱེ། །དེ་ལས་གདམས་ངག་(ངོ་སྤྲོད་}ཉི་ཤུ་རྩ་གཅིག་དག་ཏུ་ཤེས་པར་བྱ། །ཡེ་ཤེས་སྒྲོན་མ་རྣམ་དག་མཁའ་ལ་{བཞག་ཐབས་བསྟན་པ་}དེ་བཞིན་གཤེགས། །རྣམ་དག་དོན་ལྡན་སྙིང་པོ་ཡེ་ཤེས་སྐུ། །{འོད་ལྔ་མ་འདྲེས་པའི་ཚོམ་བུ་གཅིག །ཞོ་གཅིག །}སྐྱེ་མེད་143དོན་ལྡན་རིག་པ་བྱང་ཆུབ་སེམས། །རང་བྱུང་དབྱིངས་ནས་རིག་པའི་ཀློང་ན་}བདེ་ཆེན་འོད་འབར་སྐུ། །སྐུ་ལྔ་མཐར་ཕྱིན་སྐུ་གཅིག་དོན་ལ་ཞོག །ཀྱེ་མ་རིན་ཆེན་བྱང་ཆུབ་སེམས། །ཡང་དོན་གྱི་གསལ་བཏབ་པ་འདི། }བཙལ་བས་མི་རྙེད་བཞག་ན་{གཞན་ན་མེད་ཅིང་རང་ལ་ཡོད་པའི་ཕྱིར་}རྙེད་པར་འགྱུར། །རང་ལས་བྱུང་ཞིང་ཉོན་མོངས་རྣམ་པར་རྟོག་པ་རྣམས་}ངང་དུ་ནུབ། །རྟོགས་པའི་དོན་དང་ལྡན་པའི་གང་ཟག་བྱང་ཆུབ་སེམས། །འཁྲུལ་པའི་ཆོས་ལས་ཐར་ནས་རིག་པ་}རང་བྱུང་བདེ་བར་སྤྱོད། །དཀྱིལ་འཁོར་གསུམ་གྱི་རོལ་པ་{འོད་ཟེར་)རྣམ་དག་རབ་ཏུ་འབྱུང་། །དོན་གྱི་སྙིང་པོ་མ་བསྐྱེད་དབྱིངས་ནས་གཞི་ལ་རྫོགས། །སངས་རྒྱས་ཐམས་ཅད་འབྱུང་བའི་ས་བོན་རང་གི་གཞི་}མྱུ་གུར་བཅས། །དོན་གྱི་ཡེ་ཤེས་སྐད་ཅིག་ངང་ལ་རྫོགས། །(དོན་གྱི་ཡེ་ཤེས་ཉི་ཤུ་རྩ་གཅིག་སྐད་ཅིག་མ་གསུམ་ལ་རྫོགས། }རྟགས་ཀྱི་ཡེ་ཤེས་{བྷ་སུ་ཏ་རིག་པའི་སྒྲོན་མ་)སྐྱེ་འབྲི་མེད་པར་སྣང་། །དཔེ་ཡི་ཡེ་ཤེས་(ཤེལ་ལྟར་དྲི་མེད་རྣམ་དག་ངང་། །ཆོས་སྐུའི་ཡེ་ཤེས་{བསམ་དང་བྲལ་བའི་རིག་པ་}བསམ་འདས་བརྗོད་མེད་ངང་། །ལོངས་སྐུའི་ཡེ་ཤེས་{འོད་ཀྱི་སྣང་བ་ལྔ་}ཁ་དོག་མ་འདྲེས་གསལ། །སྤྲུལ་སྐུའི་ཡེ་ཤེས་ཅིར་ཡང་(རྟོགས་པའི་གང་ཟག་ལ་ཅིར་སྣང་རིག་པའི་ངང་}བསྒྱུར་དུ་བཏུབ། །གཉིས་མེད་ཡེ་ཤེས་{སྐུ་གསུམ་འདུ་འབྲལ་མེད་པའི་དགོངས་པ་}ཐ་སྙད་མཐའ་དང་བྲལ། །རྟོག་མེད་ཡེ་ཤེས་(ཞེན་པ་དང་བྲལ་བའི་རིག་པ་}འཛིན་པའི་ཡུལ་དང་བྲལ། །འཛིན་མེད་(རིག་པ་རྟོག་མེད་}ཡེ་ཤེས་གཉིས་སྣང་མཐའ་དང་བྲལ། །མཉམ་ཉིད་ཡེ་ཤེས་(ཆོས་ཐམས་ཅད་མཉམ་ཉིད་དུ་རྟོགས་པ་}ཚིག་ལས་འདས་པའི་ངང་། །ཆོས་དབྱིངས་ཡེ་ཤེས་དབྱིངས་དང་སྐུ་ལ་འདུ་འབྲལ་མེད་པ་གསལ་ལ་རྟོག་པ་མེད། །དག་པའི་ཡེ་ཤེས་{ཉོན་མོངས་མེད་པའི་རིག་པ་}དྲི་མའི་མཐའ་དང་བྲལ། །གསལ་བའི་ཡེ་ཤེས་{འོད་དང་འོད་ཁྱིམ་གྱི་ཚུལ་དུ་གནས་པ་)སྟོང་པའི་ཡུལ་ལས་འདས། །སྟོང་པའི་ཡེ་ཤེས་དངོས་པོའི་རྟོག་པ་མེད་པའི་ཕྱིར་ཡུལ་ལས་འདས། །མཚོན་པའི་ཡེ་ཤེས་གཟའ་གཏད་ཆོས་དང་བྲལ། །དམིགས་མེད་ཡེ་ཤེས་བསྒོམ་པའི་ཡུལ་དང་བྲལ། །{བསྒོམ་དུ་མེད་པའི་རིག་པ་རང་གསལ།}འདས་པའི་ཡེ་ཤེས་ཚིག་{དངོས་པོ་ལས་འདས་པའི་རིག་པ་}གིས་མཚོན་དུ་མེད། །མ་འོངས་ཡེ་ཤེས་(ཉོན་མོངས་སྐྱེ་མི་ནུས་}དངོས་པོར་བསྟན་དུ་མེད། །ད་ལྟའི་144{རྟགས་ཀྱི་}ཡེ་ཤེས་ཡུལ་ལ་མངོན་པར་སྣང་། །རྡོ་རྗེའི་{དོན་གྱི་}ཡེ་ཤེས་འདུ་འབྲལ་མེད་པར་རྟོགས། །དེ་རྣམས་འབྱུང་བའི་ཡེ་ཤེས་{རང་གི་རིག་པའི་དོན་}དེ་བཞིན་ནོ། །ཡེ་ཤེས་བསྒོམ་པའི་ཡུལ་དང་བྲལ་བའོ། །ཀྱེ་ཀྱེ་རྡོ་རྗེ་སེམས་དཔའ་ཉོན། །དཀྱིལ་འཁོར་དོན་དང་ཡེ་ཤེས་དོན། །ང་ཡིས་ཁྱོད་ལ་ལེགས་པར་བསྟན་པ་ཡིན། །རང་བྱུང་དོན་གྱི་སྙིང་པོ་ནི། །བསྐྱེད་པ་མ་ཡིན་རྫོགས་པའི་ཚུལ། །ཀུན་ལ་ཡོད་པའི་མེ་ལོང་འོད་པོ་ཆེ། །{རིག་པའི་ཡེ་ཤེས་ཀྱི་སྐུ།}དཔེར་ན་མེ་ལོང་དཀྱིལ་འཁོར་དྭངས་པ་ལ། །གང་བསྟན་རྐྱེན་དེ་འོང་བ་བཞིན། །རང་བཞིན་རྣམ་དག་སྟོང་པའི་ནམ་མཁའ་ལ། །{རིག་པའི་འོད་ལྔ་}དོན་གྱི་སྙིང་པོ་མ་འདྲེས་ཚོམ་བུ་ལྔ། །མ་བསྐྱེད་རྫོགས་པའི་ཚུལ་དུ་གསལ། །ཞེས་སྟོན་པ་ཀུན་ཏུ་བཟང་པོས་རྡོ་རྗེའི་རིགས་ལ་རང་གི་དོན་བསྟན་པའོ། །ཞེས་རྒྱུད་ཐམས་ཅད་ཀྱི་རྩ་བ་ཀུན་ཏུ་བཟང་པོ་ཐུགས་ཀྱི་མེ་ལོང་གི་རྒྱུད་ཆེན་པོ་ལས། དཀྱིལ་འཁོར་དང་ཡེ་ཤེས་བསྟན་པའི་ལེའུ་སྟེ་དང་པོའོ།། །།དེ་ནས་ཡང་རིན་པོ་ཆེའི་རིགས་ཀྱི་སེམས་དཔའ་རྣམས་ཀྱིས་འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་ཀུན་ཏུ་བཟང་། །ཀུན་བཟང་ངེས་ཚིག་དབྱེ་བར་བཅས་པ་བཤད་དུ་གསོལ། །ཞེས་ཞུས་སོ། །དེ་ནས་ཡང་སྟོན་པ་ཀུན་ཏུ་བཟང་པོས་བཀའ་སྩལ་པ། ཀྱེ་མ་རིན་ཆེན་སེམས་དཔའ་ཉོན། །ངས་བསྟན་ལེགས་པར་ཡིད་ལ་ཟུང་། །ཀུན་བཟང་ངེས་ཚིག་གང་ཞེ་ན། །ཆོས་ཉིད་རྟོགས་པའི་ངང་དུ་རིག་པ་སྐྱེ་མེད་འདུས་པས་ཀུན། །རིག་པ་བྱར་མེད་ངང་དུ་ཆོས་སྐུ་འགག་མེད་འདུས་པས་ཀུན། །ཡེ་ཤེས་དངོས་མེད་ངང་(མཚན་མ་དང་བྲལ་བའི་}ལ་རིག་པ་སྐྱེ་མེད་འདུས་པས་ཀུན། །རིག་པ་བྱང་ཆུབ་ངང་ལ་སྣང་སྲིད་ཐམས་ཅད་འདུས་པས་ཀུན། །རིག་པ་ལྷུན་གྲུབ་ངང་ལ་འབྲས་བུ་བྱར་མེད་དྲིལ་བས་ཏུ། །རིག་པ་སྟོང་པའི་ངང་ལས་ཡེ་ཤེས་གསལ་བས་བརྒྱན་པས་ཏུ། །གསལ་བ་འཛིན་མེད་ངང་ལ་རིག་པ་རྟོག་མེད་བཞག་པས་ཏུ། །སྣང་སྟོང་དབྱེར་མེད་ངང་ལས་རིག་པ་ཀུན་བྲལ་བཞག་པས་ཏུ། །དཔེར་ན་རིན་ཆེན་གསེར་གླིང་ཕྱིན་པ་བཞིན། །ས་རྡོའི་བག་མེད་སྣང་བ་གསེར་དུ་འགྱུར། །དེ་བཞིན་ཀུན་ཏུ་བཟང་པོའི་དོན་རྟོགས་རྣམ་རྟོག་ཡེ་ཤེས་འགྱུར། །{ངང་ལས་མ་གཡོས་པའི་རིག་པ་}ཀུན་བཟང་ངང་ལ་གཡོས་པ་མེད་པས་བཟང་། །མཉམ་ཉིད་ངང་ལ་བཟང་ངན་མེད་པས་བཟང་། །145དབྱེར་མེད་ངང་དུ་གཅིག་པས་བཟང་། །གཉིས་མེད་ཚུལ་དུ་གནས་པས་བཟང་། །དོན་དང་ལྡན་པ་ཀུན་བཟང་དབྱེ་བར་གསུངས། །དེ་ཡི་ཕྱིར་ན་རྒྱུད་ཆེན་ཨཱ་ལི་ཀཱ། །ཀུན་བཟང་ངང་ནི་ཅིས་ཀྱང་བསྐྱོད་དུ་མེད། །འཁྲུལ་མེད་བྱང་ཆུབ་སེམས་ལ་ངེས་པར་གནས། །ཀྱེ་ཧོ་རིན་པོ་ཆེའི་སེམས་དཔའ་རྣམས་ཉོན་ཅིག །ཆོས་ཐམས་ཅད་ཀུན་ཏུ་བཟང་པོ་ལྔའི་རང་བཞིན་དུ་ཤེས་པར་བྱའོ། །དེ་ཡང་གང་ཞེ་ན་འདི་ལྟ་སྟེ། རང་བཞིན་ཀུན་ཏུ་བཟང་པོ་དང་། {རང་གི་རིག་པའི་རང་བཞིན་ནི་འོད།སྐུ་ནི་ཡེ་ཤེས་ཀློང་དུ་འདུས་པས་ཀུན་ཏུ་བཟང་པོའི་ལྟ་བའི་དོན་རྟོགས་པའོ། །དེ་ཡང་རིག་པ་དང་རིག་པ་ལས་བྱུང་བའི་ཡེ་ཤེས་སོ། །དེ་ཡང་རིག་པ་ནི་གཉིས་སྣང་གི་མཐའ་དང་བྲལ་བ་དུ་མ་ལས་འདས་པ་ཤེས་ཤིང་རིག་པའི་ངོ་བོ་ལས་མ་འདས་པ། དངོས་པོའི་མཐའ་དང་བྲལ་བ་སྟོང་པ་ཡེ་ཤེས་ཀྱི་སྙིང་པོ་ཅན་ནོ། །}རྒྱན་ཀུན་ཏུ་བཟང་པོ་དང་། {རིག་པ་ལ་སྟོང་པས་བརྒྱན་པ། སྟོང་པ་ལ་ཡེ་ཤེས་ཀྱིས་བརྒྱན་པ། ཡེ་ཤེས་ལ་འོད་ཀྱིས་བརྒྱན་པ། འོད་ལ་གསལ་བ་མ་འདྲེས་པས་བརྒྱན་པ། གསལ་བ་ལ་སྐུ་གསུམ་དབྱེར་མེད་ཀྱིས་བརྒྱན་པའོ། །དེ་ཡང་སྐུ་གསུམ་གྱི་ངོ་བོ་ལས་མ་འདས་པའོ། །]སྟོན་པ་ཀུན་ཏུ་བཟང་པོ་དང༌། {འོག་མིན་གྱི་གནས་སུ་སྟོན་པའི་ཚུལ་དུ་སྐུ་སྤྲུལ་ནས་འགྲོ་བའི་དོན་ལ་མཐུན་པར་སྣང་ངོ༌། །དེ་ཡང་སྐུ་གསུམ་ལ་སྤྲུལ་པ་དང་། མ་སྤྲུལ་པ་མི་མངའ་སྟེ་སེམས་ཅན་རྣམས་ལ་དེ་བཞིན་དུ་སྣང་ངོ༌། །}རིག་པ་ཀུན་ཏུ་བཟང་པོ་དང་། {མ་རིག་པ་ལས་གྲོལ་བའི་རིག་པ།སེམས་ལས་གྲོལ་བའི་སངས་རྒྱས། ཡིད་ལས་གྲོལ་བའི་ཆོས་སྐུ། དབུགས་ལས་གྲོལ་བའི་ཡེ་ཤེས།འབྱུང་བ་ལས་གྲོལ་བའི་འོད་སྣང་། རིག་པ་སྐུའི་བདག་ཉིད། སྐུ་ལས་བྱུང་བའི་ཡེ་ཤེས་མ་འགགས་པ།ཤེས་རབ་ཀྱི་བདག་ཉིད་དུ་གྱུར་པ། བསམ་པ་དང་བྲལ་བའི་རིག་པའོ། །}རྟོགས་པ་ཀུན་ཏུ་བཟང་པོའོ། །རྀརིག་པ་ཆོས་ཀྱི་སྐུ་སྐྱེ་བ་མེད་པར་རྟོགས་པ། རིག་པ་འོད་གསལ་དུ་གསལ་བ་ལོངས་སྤྱོད་རྫོགས་པའི་སྐུར་རྟོགས་པ། རིག་པ་ཅིར་ཡང་སྣང་དུ་སྤྲུལ་པའི་སྐུར་རྟོགས་པ། རིག་པ་ཐིག་ལེ་ཉག་གཅིག་གི་ངོ་བོར་སྐུ་གསུམ་འདུ་འབྲལ་མེད་པར་རྟོགས་པའོ། །}རིགས་ཀྱི་བུ་སངས་རྒྱས་ཐམས་ཅད་ཀྱི་དགོངས་པ་(ཕྱི་ནང་སྣོད་བཅུད་ཀྱི་ཆོས་ཐམས་ཅད་)ཀུན་ཏུ་བཟང་པོ་ལྔའི་རང་བཞིན་དུ་ཤེས་པར་བྱའོ། །བཀོད་པ་རིན་པོ་ཆེ་རྣམ་པར་འགྲེལ་པའི་དོན། རྩ་བའི་རྒྱུད་ཆེན་པོ་འདིས་ཤེས་པར་146བྱའོ། །ཀྱེ་མ་རིགས་ཀྱི་བུ་ཉོན་ཅིག །རིན་པོ་ཆེ་རྣམ་པར་བཀོད་པའི་དཀྱིལ་འཁོར་ནི་མ་བྲིས་པར་བཀྲ། {རང་ལ་རྩ་བའི་ལྷ་སུམ་ཅུ་ཐམ་པ་ཡོད་པའི་ཕྱིར།}ཡེ་ཤེས་བསྟན་པའི་རི་རྒྱལ་{ཡེ་ཤེས་ཀྱི་སྒྲོན་མ་}ནི་མ་བརྩིགས་པར་དཔངས་མཐོ། ཡེ་ཤེས་བརྡལ་བའི་ཕོ་བྲང་{རིན་པོ་ཆེའི་སྦུབས་}ནི་མ་བྱས་པར་རྒྱ་ཆེ། ཡེ་ཤེས་ཀློང་ཡངས་ཀྱི་རྒྱ་མཚོ་(འོད་ཀྱི་སྣང་བ་ནི་མ་རྟོགས་པར་གསལ་ལ་དྭངས།ཡེ་ཤེས་གསལ་བའི་ཉི་མ་ནི་མ་བྱས་པར་{ཐབས་དང་ཤེས་རབ་འགག་པ་མེད་པའི་ཀློང་ནས་འོད་ལྔ་མ་འདྲེས་པར་གསལ་བ་}འཆར་ནུབ་མེད། སྟོང་ཉིད་བརྡལ་བའི་ཐང་ནི་བར་དོ་ལ་ཡེ་ཤེས་ཀྱི་སྣང་བ་ལྷག་པར་འཆར་བའོ། །}མ་བཀོད་པར་ཆ་སྙོམས། ཡེ་ཤེས་འགྱུར་མེད་ཀྱི་ལམ་{ངོ་སྤྲོད་ཉེར་གཅིག་)ནི་མ་སྦྱངས་པར་ཉེ་རིང་མེད།རིག་པ་འགྱུར་མེད་ཀྱི་རྟ་ནི་རྒྱུགས་ཀྱང་ཆད་པ་མེད། རིག་པ་དམིགས་མེད་ཀྱི་ཆུ་རྒྱུན་ལ་སངས་རྒྱས་དང་སེམས་ཅན་གྱི་རྒྱུད་ལ་བཟང་ངན་མེད་}རྒྱུན་ཆད་མེད།རིག་པ་ཡེ་ཤེས་ཀྱི་ས་བོན་ལ་(གཞི་མ་གཡོས་པར་}འཕེལ་འགྲིབ་མེད། རིག་པ་སྟོང་གསལ་གྱི་ཡེ་ཤེས་ནི་(ཐིག་ལེ་ཉག་གཅིག་ལས་མ་འདས་སོ། །}དབྱེར་མི་ཕྱེད། རིག་པ་འཛིན་མེད་ཀྱི་ཡེ་ཤེས་ནི་{བྱང་ཆུབ་ལམ་གྱི་སྒྲོན་མ་འཛིན་པའི་ཤེས་པ་མེད་}ངོས་བཟུང་གི་མཐའ་དང་བྲལ། རིག་པ་རྟོག་མེད་ཀྱི་ཡེ་ཤེས་ནི་(རྟོགས་པའི་གང་ཟག་ལ་སྣང་བ་འདི་ཉིད་ལ་འཆར་}མ་འགགས་པར་ཡོངས་སུ་གསལ། རིག་པ་ཀུན་གསལ་གྱི་ཡེ་ཤེས་ནི་འོད་དང་རིག་པ་དབྱེར་མི་ཕྱེད་པ་མ་འདྲེས་པར་ཡོངས་སུ་རྫོགས། རིག་པ་ཀུན་སྣང་གི་ཡེ་ཤེས་ནི་(རིག་པ་ནམ་མཁའ་ལ་བཟུང་ནས་སངས་རྒྱས་ཀྱི་དགོངས་པའོ། །)གསལ་ལ་འཛིན་པ་མེད། རིག་པ་ཀུན་གསལ་གྱི་ཡེ་ཤེས་ནི་(དེའི་ངང་ལས་མ་བསྒྱུར་ན། ཡེ་ཤེས་ཀྱི་སྣང་བ་ནམ་མཁའ་གང་བར་འཆར་}གསལ་ལ་ལྷུན་སྡུག །དེ་ནི་ཀུན་ཏུ་བཟང་པོ་ལྔའི་ཉེར་གཞག་གོ། །ཀྱེ་ཀྱེ་རིན་ཆེན་སེམས་དཔའ་ཉོན། །ངས་བསྟན་ལེགས་པར་ཡིད་ལ་ཟུང་། །ང་ལས་མ་བྱུང་རིག་པ་དང་མ་རིག་པ་ལས་}གཅིག་ཀྱང་མེད། །ང་ནི་འབྱུང་བ་{ཡེ་ཤེས་འབྱུང་ལམ་མིག་མ་རིག་པའི་འབྱུང་ལམ་སྣང་བའོ། །}ཀུན་ཏུ་བཟང་། །ང་ཡིས་མི་སྟོན་གཅིག་ཀྱང་མེད། །(ཕྱི་ནང་གི་ཆོས་ཐམས་ཅད་རིག་པ་ལ་རྫོགས།}ང་ལས་རང་བཞིན་ཐ་དད་བྱུང་། །(འོད་ཀྱི་སྐུ་ལྔ་ལྷུན་གྱིས་གྲུབ་པའོ། །}ང་ནི་རང་བཞིན་ཀུན་ཏུ་བཟང་། །ང་ནི་ཐ་སྙད་ཆོས་དང་བྲལ། །ང་ནི་(གཅིག་གི་147ངོ་བོ་ལས་མ་འདས་པའོ། །}གཅིག་ཏུ་ཀུན་ཏུ་བཟང་། །ང་ལ་འོད་ཆེན་རྣམ་ལྔ་རྫོགས། །ང་ནི་རྒྱ་ཆེན་ཀུན་ཏུ་བཟང་། །ང་ནི་དག་པའི་ཞིང་དུ་སྒྲོལ། །ང་ནི་སྒྲོལ་བྱེད་ཀུན་ཏུ་བཟང་། །ང་ནི་འཛིན་བྱེད་ཡུལ་ལས་འདས། །ང་ནི་རིག་པ་ཀུན་ཏུ་བཟང་། །ང་ནི་རང་རིག་བྱང་ཆུབ་སེམས། །ང་ནི་བྱང་སེམས་ཀུན་ཏུ་བཟང་། །ང་ཡི་སེམས་ལ་ཅིར་སྣང་རྫོ་གས། །ང་ནི་རྟོགས་པ་ཀུན་ཏུ་བཟང་། །ཀུན་བཟང་ངང་ལ་གནས་པ་ཡི། །རྣལ་འབྱོར་བདེ་གཤེགས་ས་ལ་གནས། །རྟོགས་པའི་དོན་ལྡན་ཀུན་བཟང་མ་ཡེངས་ངང་། །ཀུན་ཏུ་བཟང་མོ་དོག་མེད་ཡངས་པའི་ཀློང་། །ཀུན་ཏུ་བཟང་པོ་རྒྱ་ཆེན་ཀུན་ལ་རོལ། །ཀུན་བཟང་ཡབ་ཡུམ་གཉིས་མེད་གཅིག་གི་ཚུལ། །རྟོགས་པའི་དོན་ལྡན་ཀུན་ཏུ་བཟང་མོའི་ངང་། །འགྱུར་མེད་བྷ་ག་ཡངས་པས་སྣ་ཚོགས་ཅིར་ཡང་འཆར། །བྷ་གའི་ནང་ན་སྣང་སྲིད་ཐམས་ཅད་སྡུད། །ཡུམ་གྱི་བྷ་ག་སྟོང་པ་ཆེན་པོའི་ཡུལ། །ཡབ་ཡུམ་གཉིས་མེད་ཚུལ་གྱིས་འགྲོ་བ་ཡོངས་ལ་ཁྱབ། །འཛིན་མེད་བགྲོད་མེད་ལམ་ལ་གནས་པའི་ཀུན་བཟང་བྱང་ཆུབ་སེམས། །ཀུན་བཟང་ཞལ་ནི་ཕྱོགས་བཅུ་ཀུན་ཏུ་གཟིགས། །ཀུན་གཟིགས་ཀུན་ཏུ་བཟང་པོའི་སྐུ་ལ་མདུན་རྒྱབ་མེད། །ཡུམ་གྱི་བྷ་ག་བདེ་ཀློང་གཅིག་ཏུ་འཁྱིལ། །ཀུན་རྫོ་བ་ཡུལ་ལ་མི་གནས་ཚིག་གིས་མཚོན་དུ་མེད། །དོན་དམ་ངང་ལས་ཀུན་བཟང་ཆོ་འཕྲུལ་འབྱུང་། །ཐམས་ཅད་ཡིད་བཞིན་འབྱུང་བས་ཀུན་བཟང་རིན་ཆེན་གཏེར། །ཟད་མེད་གཏེར་ལ་ལོངས་སྤྱོད་ཀུན་ཏུ་བཟང་མོའི་ཀློང་། །དོན་དམ་མཐུན་པའི་ཡེ་ཤེས་རྟགས་མཆོག་ལྡན། །མ་བྲིས་དཀྱིལ་འཁོར་འོད་གསལ་བདེ་བའི་སྐུ། །ཀུན་བཟང་ཐུགས་ཀྱི་དཀྱིལ་འཁོར་མ་བྲིས་ཡོངས་ལ་གསལ། །ཀུན་བཟང་ཐུགས་ཀྱི་དཀྱིལ་འཁོར་མེ་ལོང་འོད་པོ་ཆེ། །ཐུགས་མཆོག་དཀྱིལ་འཁོར་མ་བསྒྲུབས་ངང་གིས་གྲུབ། །སྐུ་ཡི་དཀྱིལ་འཁོར་མ་བསྐྱེད་རྫོགས་པའི་དོན། །སྲ་མཁྲེགས་རྡོ་རྗེ་འཇིགས་པ་ཀུན་དང་བྲལ། །སྟོང་ཉིད་འཇིགས་མེད་ཡེ་ཤེས་གསལ་བས་བརྒྱན། །ནམ་མཁའི་ལམ་ལ་རབ་གནས་པ། །ཡེ་ཤེས་སྒྲོན་མས་འགྲོ་བ་ཡོངས་ལ་ཁྱབ། །ཡིད་བཞིན་ནོར་བུ་རིན་ཆེན་ཚུལ། །འབར་བའི་འོད་ཟེར་ཕྱོགས་བཅུ་གང་བར་འཕྲོ། །ཀྱེ་མ་མ་བསྐྱེད་རིན་ཆེན་ཕུང་པོའི་ཀློང་། །ཀློང་ཡངས་ཚིག་ལས་འདས་པའི་ཡིད་བཞིན་བྱང་ཆུབ་སེམས། །སངས་རྒྱས་ཐམས་ཅད་འབྱུང་བའི་ལམ་ཆེན་ཀུན་ལ་ཡོད། །སངས་རྒྱས་ཐམས་ཅད་བསྐྱེད་པའི་ཡུམ། །སྙིང་པོ་སྒྲོན་མ་148དོན་གྱི་མཆོག །སངས་རྒྱས་སྲས་པོ་དམ་པའི་མཆོག །སངས་རྒྱས་སྐུ་སྟེ་ཀུན་ལ་ཁྱབ། །སྟོན་པའི་སྒྲོན་མར་གྱུར་པ་ཡི། །ཆོས་ཀྱི་སྙིང་པོ་དོན་གྱི་མཆོག །སྙིང་རྗེའི་ཡུལ་དང་བྲལ་ཞིང་འཛིན་པའི་སྤྱོད་ཡུལ་མིན། །བྱང་ཆུབ་དོན་གྱི་སྙིང་པོ་ལ། །སྒྲོ་བཏགས་ཆོས་ཀུན་ག་ལ་ཡོད། །འཛིན་མེད་རྣམ་དག་བྱང་ཆུབ་སྙིང་པོའི་སྐུ། །འགྱུར་བ་མེད་ལ་རང་སྣང་དེ་བཞིན་གཤེགས། །རང་གི་སྣང་བ་མ་འདྲེས་ཡོངས་སུ་རྫོགས། །རང་གི་རིག་པ་དོག་མེད་ཡངས་པའི་ཀློང་། །རང་གི་འབྱུང་བ་རང་བྱུང་ངང་ལ་ཐིམ། །དཀྱིལ་འཁོར་རྣམ་གསུམ་མ་བསྐྱེད་རྫོགས་པའི་ཚུལ། །བསམ་བྲལ་ཡེ་ཤེས་དངོས་པོའི་མཐའ་དང་བྲལ། །བསམ་འདས་བརྗོད་མེད་ངང་ལ་རིག་པ་དེ་བཞིན་གཤེགས། །རྣམ་དག་ཡེ་ཤེས་ངང་ལ་ལོངས་སྐུ་མ་འདྲེས་གསལ། །སྟོང་པ་འགག་མེད་ཡེ་ཤེས་བརྡལ་བའི་སྐུ། །ཤེས་རབ་འགྱུར་མེད་རྣམ་དག་དབྱིངས་ལ་སྤྱོད། །ཤེས་རབ་ཀློང་ན་རིག་པ་རང་ཤར་སྐུ། །གཉིས་མེད་ངང་དུ་བདེ་ཆེན་འོད་གསལ་ཐིམ། །དེ་ནས་ཡང་རིན་པོ་ཆེའི་རིགས་ཀྱི་སེམས་དཔའ་རྣམས་ཀྱིས་འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་ཀུན་བཟང་ཡབ། །དཀྱིལ་འཁོར་ལྔ་དང་ཀུན་བཟང་གསུང་དུ་གསོལ། །ཞེས་ཞུ་བ་ཞུས་སོ། །ཀུན་བཟང་ངང་གིས་བཀའ་སྩལ་པ། །ཀྱེ་ཀྱེ་རིན་ཆེན་སེམས་དཔའ་ཉོན། །རིན་ཆེན་བྱང་ཆུབ་འབྱུང་བའི་གཏེར་ཆེན་འདི། །གསང་སྔགས་ཐབས་ལྡན་དག་གིས་བཙའ་བར་བྱ། །ཀུན་ཏུ་བཟང་པོའི་སྐུ་ནི་མ་བསྒྲིབས་ཡོངས་ལ་གསལ། །དམ་ཚིག་ཀུན་ཏུ་བཟང་པོ་ཡེ་བསྲུངས་གདེངས་དང་ལྡན། །གཅིག་པུའི་དམ་ཚིག་བསྲུང་རྒྱུ་དང་བཅས་པ་སེམས་ཀྱི་དམ་ཚིག་བསྲུང་རྒྱུ་མེད་པ་རིག་པའི་དམ་ཚིག་གོ། །}སྤྱོད་པ་ཀུན་ཏུ་བཟང་པོ་འཁོར་བ་བདེ་བར་སྤྱོད། །{རང་བྱུང་བདེ་བའི་ངང་ལས་དབྱེ་བ་མེད་པའི་སྤྱོད་པ་དང་། བདེ་བ་སྐྱོང་བ་གཅན་གཟན་ལྟ་བུའི་སྤྱོད་པ་དང་། འགྲོ་བར་མཐུན་པ་ཉི་ཟླ་ལྟ་བུའི་སྤྱོད་པའོ། །}བསྒོམ་པ་ཀུན་ཏུ་བཟང་པོ་གསལ་བ་འཛིན་མེད་བསྒོམ། །{གསལ་བ་མི་གཡོ་བའི་ཤེས་རབ་སྟོང་པ་ལ་མི་རྟོག་པའི་ཡེ་ཤེས་བསྒོམ་པ་ལས་མི་ཡངས་པའི་རིག་པ་བསམ་པ་དང་བྲལ་བའི་བསྒོམ་པ་རྟོག་པ་དང་བྲལ་བའི་རང་བྱུང་། }ལྟ་བ་ཀུན་ཏུ་བཟང་པོ་ཁམས་གསུམ་ཐིག་ལེར་བལྟ། །{སེམས་དང་བྲལ་བའི་རིག་པ་སངས་རྒྱས་སུ་རྟོགས། ཆོས་ཅན་མཚན་མར་སྣང་བ་རང་གི་ཆོ་འཕྲུལ་དུ་བསྟན་པའོ། །}འབྲས་བུ་ཀུན་ཏུ་བཟང་པོ་ཡེ་ཤེས་ཆིག་ཆོད་ས། །{དབང་149པོ་རབ་ཀྱིས་མཐར་ཕྱིན་པ་ལ་སྐད་ཅིག་མ་གསུམ་ལ་དགོལ། }སྐུ་མཆོག་ཀུན་ཏུ་བཟང་པོ་བདེ་ཆེན་འོད་འབར་སྐུ། །ཆོས་ཀྱི་སྐུ་བསམ་པ་དང་བྲལ་བ། ལོངས་སྤྱོད་རྫོགས་པའི་སྐུ་འཛིན་པ་དང་བྲལ་བ་སྤྲུལ་པའི་སྐུ་སྟོན་པ་དང་བྲལ་བའོ། །}གསུང་མཆོག་ཀུན་ཏུ་བཟང་པོ་འགག་མེད་(སྟོང་པ་གསལ་བའི་སྙིང་པོ་ཅན་ཚངས་པའི་དབྱངས། །ཐུགས་མཆོག་ཀུན་ཏུ་བཟང་པོ་(བསམ་པ་བྲལ་བའི་རིག་པ་ནམ་མཁའ་ལ་གསལ་ལོ། །}དྲན་རྟོག་དབྱིངས་སུ་སྐྱོལ། །ཕྲིན་ལས་ཀུན་ཏུ་བཟང་པོ་(རིག་པ་དབྱིངས་ལ་རོལ་ལོ། །}མ་བཙལ་ལྷུན་གྱིས་གྲུབ། །ཡོན་ཏན་ཀུན་ཏུ་བཟང་པོ་{སེམས་རིག་པའི་དབང་དུ་གྱུར་པའོ། །)སྣ་ཚོགས་ཅིར་ཡང་འཆར། །རྡོ་རྗེ་ཀུན་ཏུ་བཟང་པོ་མི་འགྱུར་རིག་པའི་ངང་། །(རིག་པ་ཡེ་ཤེས་དང་གཉིས་སུ་མེད་པའོ། །}རིག་པ་ཀུན་ཏུ་བཟང་པོ་སྟོང་གསལ་དབྱེར་མེད་ངང་། །{རིག་པའི་ངང་ལས་གཡོ་བ་མེད། }ཡེ་ཤེས་ཀུན་ཏུ་བཟང་པོ་(བྱང་ཆུབ་ལམ་གྱི་སྒྲོན་མ་}གསལ་འགྲིབ་ཡོངས་ཀྱིས་མེད། །སྣང་བ་ཀུན་ཏུ་བཟང་པོ་{འོད་ཀྱི་སྣང་བ་འདི་ཉིད་ལ་འཆར་》ཅིར་སྣང་རིག་པའི་གྲོགས། །ཤེས་རབ་ཀུན་ཏུ་བཟང་པོ་(ཆོས་ཐམས་ཅད་སྐྱེ་མེད་དུ་རྟོགས་རྣམ་དག་དོན་ལ་སྤྱོད། །ཡེ་ཤེས་མེ་ཡིས་《ཡེ་ཤེས་ལས་བྱུང་བའི་འོད་ཀུན་བཟང་ངང་ལ་སྤྱོད། །རིག་པའི་རླུང་གིས་མ་བསྐྱོད་དབྱིངས་སུ་གཤེགས། །ཤེས་རབ་ཆུ་ཡིས་ཐམས་ཅད་གཅིག་ཏུ་སྡུད། །མ་བསྐྱོད་མཁའ་ལ་དེ་བཞིན་རིག་པ་གསལ། །གསལ་ལ་མ་ཡེངས་གཏིང་དཔག་དཀའ་བའི་ངང་། །སྟོང་གསལ་བརྡལ་བ་བདེ་ཆེན་དབྱིངས་ལ་སྤྱོད། །རྩེ་གཅིག་གསལ་བ་དོན་དམ་དབྱིངས་ཀྱི་ངང་། །མ་འདྲེས་རྫོགས་ན་ལྷུན་གྲུབ་ས་ལ་གནས། །དམིགས་མེད་མཐོང་ན་ཡེ་ཤེས་མཁའ་ལ་གསལ། །ཤེས་རབ་དོན་ལ་མཚོན་པའི་ཚིག་དང་བྲལ། །རྫོགས་ཆེན་ཨ་ཏི་འགྱུར་མེད་ཀློང་ན་སྨྲ། །དཔེར་ན་གཅན་གཟན་རྒྱལ་པོ་སེང་གེ་ནི། །གངས་ཀྱི་སྟོངས་ན་གནས་ཤིང་སྡེར་ཆགས་ཟིལ་གྱིས་གནོན། །དེ་བཞིན་རྫོགས་ཆེན་ཨ་ཏི་ནི། །སྐྱེ་མེད་དོན་ཆེན་སྟོན་ཅིང་ཐེག་དམན་ཟིལ་གྱིས་གནོན། །འགྱུར་མེད་ཨ་ཏིའི་ངང་ལ་རིག་པ་བྱར་མེད་གསལ། །ཞེས་སྟོན་པ་ཀུན་ཏུ་བཟང་པོས་རིན་པོ་ཆེའི་རིགས་ཀྱི་སེམས་དཔའ་རྣམས་ལ་རང་རང་གི་དོན་བསྟན་ཏོ། །ཞེས་ཀུན་ཏུ་བཟང་པོ་ཐུགས་ཀྱི་མེ་ལོང་གི་རྒྱུད་ཆེན་པོ་ལས། ཀུན་ཏུ་བཟང་པོའི་དབྱེ་བ་བསྟན་པའི་ལེའུ་སྟེ་གཉིས་པའོ།། །། །15Oདེ་ནས་ཡང་{གསུམ་པ་གོལ་སྒྲིབ་བསྟན་པ་}པདྨ་རིགས་ཀྱི་སེམས་དཔའ་རྣམས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་ཐུགས་རྗེ་དང་ལྡན་པ། དོན་ཐམས་ཅད་འབྱུང་བའི་གཏེར་གསུང་དུ་གསོལ། སྟོན་པས་བཀའ་སྩལ་པ། ཨེ་མ་ཧོ།པདྨ་རིགས་ཀྱི་སེམས་དཔའ་ཉོན། །སྣང་སྲིད་མ་བཅོས་ཆོས་སྐུའི་ངང་། །ཡེ་ཤེས་མ་བཅོས་ཐུགས་ལ་རོལ། །འབྱུང་བ་མ་བཅོས་ལོངས་སྐུའི་ངང་། །ཁ་དོག་མ་བཅོས་དབྱིངས་ལ་རོལ། །སེམས་ཅན་མ་བཅོས་སྤྲུལ་སྐུའི་ངང་། །ཐུགས་རྗེ་མ་བཅོས་འགག་མེད་ཀློང་། །ཀུན་གཞི་མ་བཅོས་བདེ་ཆེན་ངང་། །རིག་པ་མ་བཅོས་ནམ་མཁའི་ཀློང་། །ཡེ་ཤེས་མ་བཅོས་རྣམ་དག་པ། །ཁ་དོག་མ་བཅོས་མ་འདྲེས་གསལ། །གཉིས་མེད་མ་བཅོས་སྟོང་པའི་ངང༌། །རང་བྱུང་མ་བཅོས་རིག་པའི་ཀློང་། །འོད་ལྔ་མ་བཅོས་གསལ་བའི་ངང་། །སེམས་ཉིད་མ་བཅོས་རིག་པའི་ངང་། །ཡིད་རྣམས་མ་བཅོས་ཡེ་ཤེས་འོད། །འགྱུ་བྱེད་མ་བཅས་ཡིད་ཀྱི་འོད། །སེམས་ཅན་མ་བཅོས་སངས་རྒྱས་དངོས། །མ་རིག་མ་བཅོས་རིག་པ་དངོས། །དུག་ལྔ་མ་བཅོས་ཡེ་ཤེས་ལྔ། །སེམས་ཅན་སྲོག་མ་བཅད་ན་སངས་མི་རྒྱ། །{ཡེ་ཤེས་ཀྱིས་མ་རིག་པ་སྲོག་བཅད་ན་ཡེ་ཤེས་དངོས།}སྲོག་བཅད་སྡིག་པར་འགྱུར་བ་ན། །{སྲོག་མེད་པའི་རིག་པ་བྱུང་བ་མེད་པའི་འགྱུ་བ་དང་བཅས་པ།}ཡེ་ནས་ཆད་པ་སུ་ལ་སྡིག །སྲོག་བཅད་སྡིག་པར་རིག་པ་ཉོན་མོངས་པའི་དབང་དུ་མ་གྱུར་པ་}མི་འགྱུར་རང་གི་བདེ་ཆེན་ས། །དུས་གསུམ་སངས་རྒྱས་སྲོག་བཅད་(ཉོན་མོངས་པའི་སྲོག་ཤེས་རབ་ཀྱིས་བཅད་པས་ན་མངོན་སངས་རྒྱ། །ཆོས་ལ་གནས་ན་{བྱ་བྱེད་དང་བྲལ་བའི་རིག་པ་}བྱ་བྱེད་སྡུག་བསྔལ་ཡིན་པས་སྤང་བར་བྱ། །སངས་རྒྱས་མི་བསྒྲུབ་སངས་རྒྱས་བསྒྲུབས་ན་ལྟུང་བར་འགྱུར། །རང་གི་རིག་པ་ངོ་ཤེས་པས་ཆོག །)སེམས་ཅན་མི་སྤང་སྤངས་ན་སངས་མི་རྒྱ། །{བག་ཆགས་སྒྲུབས་ལ་རིག་པ་ཡོད་པའི་ཕྱིར།}འདུས་བྱས་དགེ་རྩ་མི་བྱ་འདུས་བྱས་དགེ་རྩ་བྱས་ན་{སྣང་བ་འདི་འགགས་མ་ཐག་ཏུ་སངས་རྒྱས་པའི་ཕྱིར་}འཇིག་པར་འགྱུར། །སངས་རྒྱས་བསྒོམ་པ་མ་ཡིན་བསྒོམས་ན་ངན་སོང་རྒྱུ། །ལྷ་ལ་མཆོད་པ་མི་འབུལ་ཕུལ་ན་{ལྷ་སུམ་ཅུ་རྩ་གསུམ་རང་ལ་ཡོད་པའི་ཕྱིར་}སྡུག་བསྔལ་ཆེན་པོར་འགྱུར། །སྦྱིན་པ་ལ་སོགས་ཕ་རོལ་ཕྱིན་པ་དྲུག་མི་སྤྱད། །རང་གི་རིག་པ་ལ་བསམ་པ་དང་བྲལ་བའི་ཕྱིར།}སྤྱད་ན་རྩོལ་བའི་བསམ་པར་འགྱུར། །སངས་151རྒྱས་ཡོད་པ་མ་ཡིན་སྟོང་ཉིད་གཅིག་པུ་ཉིད། །{གུད་ན་མེད་རང་ལས་བྱུང་བའི་ཕྱིར།}ངན་སོང་ཡོད་པ་མ་ཡིན་བདེ་ཆེན་འཁོར་བའི་ངང་། །(རིག་པའི་དོན་རྟོགས་ན། ཏིང་འཛིན་ལ་སོགས་སངས་རྒྱས་སྐུ་ལ་སྒྲིབ་པ་ཡིན། །(རྩོལ་བ་མེད་པའི་ཕྱིར། }བསྒོམ་པའི་ལམ་ལ་གནས་པ་(གསལ་བ་ཡོད་པའི་ཕྱིར་}ང་ལ་སྒྲིབ་པ་ཡིན། །མཆོད་པ་ཕྱག་རྒྱ་ལ་སོགས་ང་ལ་སྒྲིབ་པ་ཡིན། །{ལྷ་རང་ལ་ཚང་བའི་ཕྱིར།}སྣང་བ་ཆོས་སྐུར་འདོད་པ་ང་ལ་སྒྲིབ་པ་ཡིན། །ཅིར་སྣང་སེམས་སུ་འདོད་པ་ང་ལ་སྒྲིབ་པ་ཡིན། །རང་བྱུང་གཞན་ལས་འདོད་པ་(རིག་པ་རང་ལ་ཚང་བའི་ཕྱིར་}ང་ལ་སྒྲིབ་པ་ཡིན། །སྲིད་པའི་བར་དོ་འདོད་པ་ང་ལ་སྒྲིབ་པ་ཡིན། །{ཆོས་ཉིད་བར་དོ་ལ་སངས་རྒྱས་པའི་ཕྱིར།}ཡེ་ཤེས་སེམས་སུ་འདོད་པ་{ཡེ་ཤེས་ལ་བག་ཆགས་མེད་པའི་ཕྱིར་}ང་ལ་སྒྲིབ་པ་ཡིན། །སངས་རྒྱས་སྐུ་ནི་མ་བསྒྲིབས་ཡངས་ལ་{སངས་རྒྱས་ཀྱི་སྐུ་སེམས་ཅན་ལ་གྲུབ་པའི་ཕྱིར་}གསལ། །སྒྲིབ་མེད་རྣམ་དག་བྱང་ཆུབ་བརྡལ་བའི་ཀློང་། །སྒྲིབ་རྒྱུ་མ་དམིགས་སྒྲིབ་བྱེད་མ་འགགས་ཤིང་། །དེ་ཡི་ཕྱིར་ན་སངས་རྒྱས་མེད་པས་སངས་རྒྱས་མིང་ཡང་མེད། །འཛིན་པ་མེད་པས་སེམས་ཅན་ཡུལ་ཡང་མེད། །རྟོག་པ་མེད་པས་མ་རིག་འཁྲུལ་པ་མེད། །ཞེན་པ་མེད་པས་སྣ་ཚོགས་ཡུལ་ཡང་མེད། །ཆགས་པ་མེད་པས་བག་ཆགས་སེམས་ཀྱང་མེད། །འདས་པ་མེད་པས་མ་འོངས་མི་ཡང་མེད། །ད་ལྟ་མེད་པས་ཉོན་མོངས་མིང་ཡང་མེད། །དོན་དམ་མེད་པས་ཀུན་རྫོ་བ་མིང་ཡང་མེད། །རིག་པ་མེད་པས་མ་རིག་མིང་ཡང་མེད། །སངས་རྒྱས་མེད་པས་སེམས་ཅན་མིང་ཡང་མེད། །སྟོན་པ་མེད་པས་སྟོན་བྱེད་མིང་ཡང་མེད། །དེ་ལྟར་བྱ་བ་གསུམ་བཏང་རྣལ་འབྱོར་དེ། །ཕྱིར་མི་ལྡོག་པའི་ས་ལ་ངེས་པར་གནས། །བདེ་ཆེན་ས་ལ་འགྱུར་མེད་ལྷུན་གྱིས་གྲུབ། །རྟོག་པ་མེད་ལ་འབྲས་བུ་མ་བསྒྲིབས་གསལ། །ལྟ་བ་མ་བཅོས་ཡེ་ཤེས་ཟང་ཐལ་ངང་། །བསྒོམ་པ་མ་བཅོས་གསལ་ལ་འཛིན་མེད་ངང་། །སྤྱོད་པ་མ་བཅོས་རང་བྱུང་ལྷུག་པ་ཉིད། །འབྲས་བུ་མ་བཅོས་རང་སྣང་བདེ་བའི་སྐུ། །དམ་ཚིག་མ་བཅོས་མ་ཡེངས་གཏོང་ཕོད་ལྡན། །དབང་རྣམས་མ་བཅོས་རིག་པ་རྩལ་གྱི་དབང་། །དད་པ་མ་བཅོས་འགྱུར་མེད་བརྩོན་འགྲུས་ཆེ། །དེ་ལྟར་རྟོགས་པའི་དབང་པོ་རབ་མཆོག་དེ། །བདེ་ཆེན་ས་ལ་མི་གཡོ་མཉམ་པར་གནས། །ཡང་ཞུ་བ་ཞུས་པ། །ཀྱེ་ཀྱེ་བཅོམ་ལྡན་ཀུན་བཟང་ཡབ། །ལ་བཟླའི་སྒྲིབ་པ་དེ་ལྟར་ན། །152གོལ་བའི་རྣམ་པ་གསུང་དུ་གསོལ། །ཞེས་ཞུས་སོ། །དེ་ནས་སྟོན་པས་བཀའ་སྩལ་པ། །ཀྱེ་མ་པདྨའི་སེམས་དཔའ་ཉོན། །ངས་བསྟན་ལེགས་པར་ཡིད་ལ་ཟུང་། །བྱང་ཆུབ་སྙིང་པོ་གོལ་དང་བསྒྲིབ་པ་མེད་པ་ལ། །འོན་ཀྱང་སྒྲིབ་པའི་རྣམ་པ་སོ་སོར་གསལ། །དེ་ཡང་མདོ་ཙམ་བསྟན་གྱིས་ངེས་པར་ཡིད་ལ་ཟུང་། །ཀུན་གཞི་ཆོས་སྐུར་འདོད་ན་ང་ལས་གོལ་བ་ཡིན། །{ཀུན་གཞི་ལ་ཆོས་སྐུ་འདོད་ན་ཡང་དག་རྫོགས་པའི་སངས་རྒྱས་མི་འབྱུང་བར་རིགས། ཅིའི་ཕྱིར་ཞེ་ན། གཞི་དེ་ངེས་པ་མེད་པའི་ཕྱིར། འོ་ན་དེ་ལྟར་མི་འདོད་དེ། ཀུན་གཞི་ལ་ཆོས་སྐུ་མི་བཏུབ། དེ་ཅིའི་ཕྱིར་ཞེ་ན། གཞི་ལ་མ་རིག་པ་ཡོད་པའི་ཕྱིར། གཞི་ལ་མ་རིག་པ་ཡོད་ན། སོལ་བ་ལ་བྱི་དོར་བྱས་ཀྱང་དཀར་པོར་མི་འགྲོ། དེ་བཞིན་དུ་འབད་པ་དགོས་པ་མེད་པར་འགྱུར་རོ། །སངས་རྒྱས་ཀྱི་འབྲས་བུ་མི་ཐོབ་པའི་ཕྱིར། }སེམས་ལས་སངས་རྒྱས་འདོད་ན་ང་ལས་གོལ་བ་ཡིན། །{སེམས་ནི་བག་ཆགས་ཐམས་ཅད་སྡུད་སངས་རྒྱས་ལ་བག་ཆགས་མེད་པའི་ཕྱིར། }བསྒོམ་པ་ཡུལ་ཅན་འདོད་ན་(རྫོགས་ཆེན་བསྒོམ་དུ་འདོད་}ང་ལས་གོལ་བ་ཡིན། །ཆོས་སྤྱོད་རྟོག་པས་འཛུད་པ་ང་ལས་གོལ་བ་ཡིན། །ས་ལམ་འབྲས་བུར་འདོད་པ་ང་ལས་གོལ་བ་ཡིན། །སྟོང་པའི་ཡུལ་ལ་ཞེན་པ་{བྱང་སེམས་ཐེག་པ་}ང་ལས་གོལ་བ་ཡིན། །མཚན་བཅས་གཞན་འབྱུང་བསྒོམ་པ་(ཀྲི་ཡ་ང་ལས་གོལ་བ་ཡིན། །རྟོག་པ་ལམ་དུ་ཁྱེར་ན་{ཨུ་པ་}ང་ལས་གོལ་བ་ཡིན། །བྱང་ཆུབ་འཛིན་པར་འདོད་ན་(ཡོ་ག་}ང་ལས་གོལ་བ་ཡིན། །མཚན་མའི་ཚིག་ལ་ཞེན་པ་ང་ལས་གོལ་བ་ཡིན། །ཏིང་འཛིན་རྣམ་གསུམ་འདོད་པ་མ་ཧཱ་ཡོ་ག་}ང་ལས་གོལ་བ་ཡིན། །ཅིག་ཆར་རིམ་གྱིས་འདོད་པ་ང་ལས་གོལ་བ་ཡིན། །སྣང་སྲིད་ཐམས་ཅད་འོད་ཀྱི་སྣང་བ་ལ། །སྣང་སྲིད་ཐ་མལ་བཟུང་བས་ཁྱོད་ཀྱིས་གོལ། །རང་གི་ཕུང་པོ་སངས་རྒྱས་དངོས་ཡིན་ལ། །ཤ་ཁྲག་ཕུང་པོ་འཁྲུལ་པར་མཐོང་བས་ཁྱོད་ཀྱིས་གོལ། །འདི་ལྟར་སྣང་བ་དག་སྣང་ཆེན་པོ་ལ། །འཁྲུལ་པའི་སྣང་བ་རྟག་པར་མཐོང་བས་ཁྱོད་ཀྱིས་གོལ། །ཞིང་ཁམས་སུམ་བརྩེགས་རང་ལས་འཆར་བ་ལ། །ཞིང་ཁམས་གཞན་ནས་འདོད་པས་ཁྱོད་ཀྱིས་གོལ། །མ་རིག་འཁྲུལ་པ་རིག་པའི་བདག་ཉིད་ལ། །མ་རིག་སྤང་བར་འདོད་པས་ཁྱོད་ཀྱིས་གོལ། །དཀྱིལ་འཁོར་རྣམ་གསུམ་རང་ལ་གནས་པ་ལ། །དཀྱིལ་འཁོར་གཞན་ནས་བྲི་བ་ཁྱོད་ཀྱིས་གོལ། །སངས་རྒྱས་མ་བསྐྱེད་རང་ལས་153བྱུང་བ་ལ། །སངས་རྒྱས་བསྒོམ་ཞིང་བསྒྲུབས་པས་ཁྱོད་ཀྱིས་གོལ། །བྱང་ཆུབ་རྟོག་མེད་ངང་ལ་གནས་པ་ལ། །འདུས་བྱས་དགེ་རྩ་བྱས་པས་ཁྱོད་ཀྱིས་གོལ། །གསང་སྔགས་རྒྱལ་པོ་ཚིག་ལས་འདས་པ་ལ། །ཚིག་དང་ཡི་གེར་བཟུང་བས་ཁྱོད་ཀྱིས་གོལ། །དོན་གྱི་སྙིང་པོ་སྐྱེ་ཤི་མེད་པ་ལ། །སྐྱེ་དང་འཆི་བར་བཟུང་བས་ཁྱོད་ཀྱིས་གོལ། །ཆོས་སྐུ་བསམ་པ་ཀུན་དང་བྲལ་བ་ལ། །བསམ་པ་སྣ་ཚོགས་ཁྱོད་ཀྱིས་འགྱུས་པས་གོལ། །ལོངས་སྐུ་མ་འདྲེས་ཅིར་ཡང་གསལ་བ་ལ། །མ་རྟོགས་གཏི་མུག་འཁོར་བར་བཟུང་བས་ཁྱོད་ཀྱིས་གོལ། །སྤྲུལ་སྐུ་སེམས་ཅན་རྣམས་དང་མཐུན་པར་སྣང་བ་ལ། །འགྲོ་བའི་གཟུགས་སུ་བཟུང་བས་ཁྱོད་ཀྱིས་གོལ། །སྐུ་གསུམ་འདུ་འབྲལ་མེད་པའི་རང་བཞིན་ལ། །སྐུ་གསུམ་དུ་མར་མཐོང་བས་ཁྱོད་ཀྱིས་གོལ། །ལྟ་སྒོམ་དབྱེར་མེད་གཅིག་གི་རང་བཞིན་ལ། །ལྟ་སྒོམ་སྤྱོད་པ་གསུམ་དུ་ཁྱོད་ཀྱིས་མཐོང་བས་གོལ། །ཆོས་རྣམས་ཐམས་ཅད་རིག་པའི་རང་བཞིན་ལ། །ཆོས་རྣམས་སེམས་སུ་མཐོང་བས་ཁྱོད་ཀྱིས་གོལ། །བྱང་ཆུབ་སྙིང་པོ་གོལ་དང་སྒྲིབ་པ་མེད་པ་ལ། །གོལ་དང་སྒྲིབ་པར་འཛིན་པ་ག་ལ་ཡོད། །གོལ་མེད་སྒྲིབ་པ་ཡོངས་ཀྱིས་མེད། །ཆོས་ཀྱི་སྐུ་ནི་སྒྲིབ་དང་བྲལ་བ་ལ། །གོལ་སྒྲིབ་གཉིས་སུ་འཛིན་པ་ཉོན་རེ་མོངས། །ཆོས་སྐུ་མ་བསྐྱེད་རང་ལས་བྱུང་བ་ལ། །གཞན་ནས་ཡོང་དུ་རེ་བ་ཡོངས་རེ་འཁྲུལ། །སྐྱེ་མེད་བསམ་དང་བྲལ་བའི་རིག་པ་ལ། །ཚིག་དང་ཡི་གེ་སྟོན་པ་འོ་རེ་བརྒྱལ། །ཤེས་རབ་འགག་མེད་རང་ལས་འཆར་བ་ལ། །གཏི་མུག་རྨོངས་པའི་བློ་འདི་ཡོངས་རེ་སྡུག །དེ་ཕྱིར་སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །མི་སྐྱེ་མི་འགག་ཅིར་མི་དགོངས། །རྣམ་དག་དོན་སྤྱོད་ཅིར་ཡང་ས་ལེ་མཁྱེན། །དོན་གྱི་སྙིང་པོ་སྒྲོན་མ་འོད་ཀྱི་མཆོག །སངས་རྒྱས་ཀུན་གྱི་དགོངས་པ་འདུས་པ་ཡིན། །འགག་མེད་ཀློང་ན་ཡེ་ཤེས་འོད་ལྔ་གསལ། །ཤེས་རབ་ཀློང་ན་རྣམ་དག་སྐུ་ལྔ་གསལ། །གསལ་ལ་མ་འདྲེས་ལོངས་སྐུའི་སྣང་བ་ཤར། །འཛིན་མེད་མ་ཡེངས་རང་བྱུང་བསྒོམ་པའི་མཆོག །རྟོག་མེད་རྣམ་དག་ཆོས་སྐུ་ཞི་བའི་ངང་། །རྟོག་མེད་རང་སངས་ལོངས་སྐུ་འོད་ཀྱི་སྐུ། །ཐུགས་རྗེ་རང་བྱུང་སྤྲུལ་པའི་ཁྲོ་བོའི་སྐུ། །རང་བྱུང་བདེ་ཆེན་གསལ་བའི་མེ་མར་གདངས། །དཔེར་ན་ཉི་མའི་དཀྱིལ་འཁོར་ལྟ་བུར་གསལ་ལ་འཛིན་པ་མེད། །ཐེག་ཆེན་རྒྱལ་པོ་འདི་ཡི་དོན་ལ་མ་ཡེངས་སྤྱོད། །འཛིན་པའི་རྟོག་པས་རང་གི་རིག་པ་བཅིངས། །དེ་འགྲོལ་རྒྱུད་ཆེན་154ཟབ་མོའི་ཀློང་ན་གསལ། །དེ་ཡི་དབང་དུ་མི་འགྱུར་རིག་པ་ནི། །རྣམ་དག་མཁའ་ལ་མ་བསྐྱོད་ཞོག །རྟོགས་པའི་དོན་ལ་རིག་པ་འཆར་ནུབ་མེད། །འཛིན་མེད་ངང་ལ་རིག་པ་བྱར་མེད་གསལ། །བྱ་དང་བྱེད་པའི་ཆོས་ནི་སྡུག་བསྔལ་རྒྱུ། །བྱ་བ་བཏང་བའི་རྣལ་འབྱོར་མྱ་ངན་འདའ། །མཐར་ཕྱིན་ས་ལ་མི་འགྱུར་རིག་པ་གསལ། །བགྲོད་མེད་ལམ་ལ་རིག་པའི་སྟོང་ལམ་བྱུང་། །རྣམ་དག་མཁའ་ལ་རིག་པ་འོད་དུ་བརྡལ། །འོད་ཆེན་མ་འདྲེས་ས་ལ་དེ་བཞིན་གཤེགས། །དེས་ནི་དེ་ཡི་དབང་དུ་མི་འགྱུར་འབྱུང་བ་སྟོན། །བདེ་གཤེགས་དོན་ལ་ཚིག་མེད་ཡི་གེ་མེད། །ཚིག་དང་ཡི་གེར་བཏགས་པས་སྟོན་པ་འཁྲུལ། །འཛིན་པའི་ཡུལ་ལ་ཞེན་པའི་སྤྱོད་པ་མེད། །མ་བསྐྱོད་དོན་ལ་བཞག་ན་རིག་པ་བདེ་བའི་སྐུ། །སྣ་ཚོགས་ཅིར་ཡང་འཆར་བ་བདེ་ཆེན་སྤྲུལ་པའི་སྐུ། །དུ་མ་གཅིག་ཏུ་སྡུད་པ་ཤེས་རབ་རང་བྱུང་སྐུ། །གསལ་ལ་འཛིན་པ་མེད་པས་བྱ་བཙལ་བྲལ་བའི་སྐུ། །འགྱུར་མེད་ངང་ལ་གནས་པས་རྡོ་རྗེ་སྙིང་པོའི་སྐུ། །མ་བསྐྱོད་དབྱིངས་ནས་ཤར་བས་རིག་པ་རང་ཤར་སྐུ། །བཤིགས་པས་མི་ཤིགས་སྟོང་ཉིད་སྙིང་པོའི་སྐུ། །སྐད་ཅིག་ངང་ལ་མི་གནས་ཡེ་ཤེས་ཆིག་ཆོད་སྐུ། །འཛིན་པའི་རྟོག་པས་མི་སྒྲིབ་རྟོག་པས་དོན་ལྡན་སྐུ། །འཛིན་པའི་ཡུལ་མེད་བྱང་ཆུབ་སྙིང་པོའི་སྐུ། །དེ་ལྟར་འཛིན་མེད་སྐུ་ལ་གནས་ན་ཤེས་རབ་ཕ་རོལ་ཕྱིན། །དེ་ལྟར་གོ་བའི་ཡུལ་(སྣང་བ་མཐོང་བའི་དུས་སྦྱིན་བདེ་བ་ཆེ། །རྟོགས་པའི་ཀློང་ལས་{ཅིར་སྣང་འོད་ཀྱི་སྣང་བ་}མི་འདའ་ཤེས་རབ་སྐུ། །ཤེས་རབ་ཀློང་ནས་འོད་ལྔ་མ་འདྲེས་པར་གསལ་བ་}ཡེ་ཤེས་གཙུག་ཕུད་ལྔ། །མ་འདྲེས་གསལ་མཛེས་ལྷང་ངེ་ལྷན་ནེའོ། །ཀུན་གྱི་སྙིང་པོའི་སྐུ་ནི་བྱང་ཆུབ་དོན་ལ་སྤྱོད། །གཉིས་མེད་བདེ་ཆེན་ཀློང་ནས་ཡེ་ཤེས་ཉི་མ་ཤར། །འགྱུར་མེད་ཡངས་པའི་ཀློང་ནས་ཐུགས་རྗེའི་ཟླ་བ་ཤར། །ཐབས་དང་ཤེས་རབ་གཉིས་མེད་རིག་པའི་ཡི་གེ་ཨ། །དེ་ལས་ཆོ་འཕྲུལ་འབྱུང་བས་ཡི་གེ་ན། །དེ་ལས་ཐུགས་རྗེ་འབྱུང་བས་ཡི་གེ་འ། །དེ་ལས་ངེས་པར་གནས་པས་ཡི་གེ་ས། །དེ་ལས་འཁྲུལ་པ་བཟློག་པས་ཡི་གེ་ཤ །དེ་ལས་གཉིས་མེད་གནས་པས་ཡི་གེ་མ། །དེ་ལས་དོན་དུ་སྡུད་པས་ཡི་གེ་ཧཱུཾ། །དེ་རྣམས་ཡི་གེ་གཅིག་ལ་འཇོག་པས་ཡི་གེ་ཧཱུཾ། །དེ་རྣམས་དོན་ལ་འཇོག་པས་ཡི་གེ་ཧཱུཾ། །དེ་བཞིན་ཡི་གེ་རྣམ་པ་དགུ། །འགག་མེད་ངང་ལ་དེ་བཞིན་གནས། །ཡི་གེའི་སྒྲ་ནི་སྟོང་པའི་ཚིག་ལས་འདས། །འཛིན་མེད་རྣམ་དག་སྒྲ་འགྱུར་དགུ། །མ་155བསྐྱོད་ངང་ལ་བཞག་ན་དོན་ཆེན་འབྱུང་བར་འགྱུར། །ཞེས་བཀའ་སྩལ་ཏོ། །དེ་ནས་པདྨའི་སེམས་དཔའ་རྣམས་ཀྱིས་འདི་སྐད་ཅེས་གསོལ་ཏོ། །ཨེ་མ་ཧོ། ངོ་མཚར་གྱི་ཡི་གེ་གསུང་དུ་གསོལ། ཞེས་ཞུས་སོ། །ཡང་སྟོན་པས་བཀའ་སྩལ་པ། ཨ་ཧོ། པདྨ་རིགས་ཀྱི་སེམས་དཔའ་རྣམས་ཉོན་ཅིག །ངས་ཆོས་ཐམས་ཅད་སྒྲ་དང་ཡི་གེ་ལ་དོན་བསྡུས་ཏེ་བསྟན་གྱིས་ལེགས་པར་ཉོན་ཅིག །དེ་ཡང་སྒྲ་ཐམས་ཅད་ཀྱང་དབྱིངས་ལ་བཤད་དེ་དོན་ཆེའོ། །རང་གི་རིག་པའི་དོན་མ་ནོར་བར་བཤད་ཀྱིས་ལེགས་པར་ཡིད་ལ་ཟུང་ཅིག །རྒྱ་བྷརརྦ་དཱདཱ་ཧཱུྃ། ཨ། {ཆོས་ཐམས་ཅད་སྐྱེ་བ་མེད་པར་རང་བཞིན་གྱི་འོད་གསལ་སྐྱེ་བ་མེད་པས་འཆི་བ་མེད་པ་རང་བྱུང་བདེ་བའི་སྐུ་རྒྱ་མ་ཆད་པའི་ཡེ་ཤེས་དོན་གྱི་སྙིང་པོའོ། །}ན། (སྐྱེ་བ་མེད་པ་ལས་སྐྱེ་བའི་ཚུལ་དུ་བྱུང་བ་ལ་སེམས་ཅན་གྱི་གཟུགས་སྣ་ཚོགས་སུ་བྱུང་ནས་འཁྲུལ། མ་རིག་པ་དེ་ཡང་རང་གིས་རང་ངོ་མཤེས་པས་ལན་ནོ། །}འ། {དེ་ཡང་འགག་པ་མེད་པ་ཀུན་ལ་ཁྱབ་པའི་ཡེ་ཤེས་ཐུགས་རྗེ་མ་འགགས་པར་དོན་བྱེད་ནུས་པ་ཅིར་ཡང་སྣང་ཞིང་ཅིར་ཡང་ཤེས་པ་རྟོག་པ་མེད་པ་དེ་ཡང་མ་འགགས་པ་ཀུན་ཏུ་གསལ་བའོ། །}ས། རྫོགས་པ་ཆེན་པོ་འགྱུར་བ་མེད་པའི་བལྟ་བས་དང་། ལམ་ལ་མི་གནས་པ་དོན་གྱི་ཡེ་ཤེས་ངོས་ཟིན་པ། ཆོས་ཉིད་འགྱུར་བ་མེད་པའི་ས་ལ་ལྷུན་གྱིས་གྲུབ་པ། ཡེ་ཤེས་ཆིག་ཆོད་ཀྱི་ས་ལ་མངོན་པར་རྫོགས་པར་སངས་རྒྱས་སོ། །}ཤ །{དེ་ཡང་ཤེས་རབ་ཀྱིས་གྲོལ་བར་བྱེད་པ་ཤེས་རབ་ཀྱིས་རང་གི་དོན་ཐུགས་སུ་ཆུད་པས་འབྲས་བུ་ཕྱིར་མི་ལྡོག་པའི་ས་ལ་གནས་པ་དེ་ཡང་ཆོས་ཉིད་ཀྱི་ས་ལ་མངོན་པར་རྫོགས་པར་སངས་རྒྱས་སོ། །}མ། {དེ་ཡང་མཉམ་པ་ཉིད་གཉིས་སུ་མེད་པ་ཕྱོགས་དང་བྲལ་བའི་རིག་པ་རྟོག་པ་མེད་པར་གསལ་ལ་དྭངས་པ། ཡེ་ཤེས་ཀྱི་འོད་དང་བཅས་པའོ། །}ཨོ། {དེ་ཡང་སྐུ་མ་འགགས་པ་ཡེ་ཤེས་ཀྱིས་བརྒྱན་ནས་ཡོད་པ། དེ་ལ་འོད་ཀྱིས་བརྒྱན་ནས་ཡོད་པ། དེ་ལ་ཡང་ཡབ་ཡུམ་བཅུར་ཡོད་པའོ། །}ཨོཾ། {ཆོས་ཀྱི་སྐུ་བསམ་པ་དང་བྲལ་བ་སྐྱེ་ཤི་མེད་པ། འགྲོ་བ་དང་འོང་བ་མེད་པ་དུས་ཐམས་ཅད་རྟག་པའི་ཡེ་ཤེས་ངང་གིས་མ་གཡོས་པའོ། །}ཧཱུྃ། དེ་ཡང་སྤྲུལ་པའི་སྐུ་དེ་གཉིས་ཀའི་དོན་འདུ་འབྲལ་མེད་པར་རྟོགས་པའི་ཡེ་ཤེས་ཏེ་དོན་གྱི་སྙིང་པོའོ། །}ཨ།{དེ་རྣམས་ཐམས་ཅད་སྐྱེ་མེད་དུ་ལ་བཟླ་བ་ཆོས་ཀྱི་སྐུ་སྐྱེ་མེད་སྟོང་པའི་རང་བཞིན་ནོ། །}མ། (དེ་ཡང་གཉིས་མེད་དུ་རྟོགས་པ་དེ་ཡང་ཟླ156མཐའ་གྲོལ་ཅིར་ཡང་མི་གནས་པར་རྟོགས་པ།}འ། {དེ་ལ་འགག་པ་མེད་པས་སྣ་ཚོགས་སུ་ཤར་བ་དེ་ཆོས་ཀྱི་སྐུ་ནས་བྱུང་བའི་ཡེ་ཤེས་བསྟན་ཏོ། །}ས། (དེ་འགྱུར་མེད་རང་བཞིན་གྱི་ས་ལ་གནས་པའི་དོན་རིག་པ་བདག་འཛིན་དང་བྲལ་བ་ཆོས་ཀྱི་སྐུའི་ངོ་བོ་ཡིན།)ཤ །(ཤེས་རབ་ཀྱི་ཕྱོགས་སུ་སྒྲོལ་ནུས་པ། དབྱིངས་གསལ་བ་རྟོགས་པ་གཅིག་ཏུ་སྐྱེ་བ། དོན་གཅིག་ཏུ་སྡུད་པའོ། །]ན། {འཁོར་བ་ནི་སྒྲོལ་བའོ། །}དྷརྨ། {ཆོས་ཀྱི་སྐུ་བསམ་པ་དང་བྲལ་བའི་རིག་པ་ངོ་བོ་ཉིད་ཆོས་ཀྱི་སྐུའོ། །}སརྦ། །{ཆོས་ཐམས་ཅད་དོན་གཅིག་ལས་མ་འདས་པའོ། །}ཀམ།{དག་པའི་ཡེ་ཤེས་ཀྱི་སྣང་བ་ལ་སྤྱོད་པའོ། །དེ་ཡང་སྒྲ་མཐུན་པ་དོན་ཆེན་པོའོ། །བྷ་ནཱི། {དབྱིངས་དང་ཡེ་ཤེས་གཉིས་སུ་མེད་པའི་དོན་སྟོན་པ་སྐྱེ་བ་མི་ལེན་པའི་མན་ངག་རྫོགས་ཆེན་གྱི་དོན།)སརྦ། {ཡེ་ཤེས་ཐམས་ཅད་ཀྱི་ཀློང་དུ་འདུ་འབྲལ་མེད་པའི་དཀྱིལ་འཁོར་དུ་རིག་པ་རང་ཤར་བ། དུས་མེད་པར་སྣང་བ་རང་ལུགས་སུ་འཆར་བའོ། །}གྷ་ཧ།{རིག་པ་དག་པའི་སྐུ་མ་བསྒྲིབས་པར་ཡོངས་ལ་གསལ་བ་རྟོག་པའི་དྲི་མ་མེད་པའོ། །]དྷ་པ་རི།{ཡོངས་སུ་མྱ་ངན་ལས་འདས་པའི་དུས་སུ་སྟོང་པ་ཉིད་ཡེ་ཤེས་ཀྱི་ལུས་ཅན་འགྱུར་བ་མེད་པ་སྐུ་རྟག་པར་ཡོད་པའི་དོན་རང་གིས་ཤེས་པའོ། །}སརྦ། (ཆོས་ཐམས་ཅད་སྐུ་གསུམ་གྱི་ངོ་བོ་ལས་མ་འདས་པའི་རིག་པ་སངས་ན་གསལ་བའི་ཡེ་ཤེས་ཀྱི་བདག་ཉིད་དོ། །)ཡཱཤོ། {དེ་དག་པ་ཡེ་ཤེས་ཀྱི་སྐུ་ལ་ཤེས་རབ་འགག་པ་མེད་པར་འཆར་བ། ཐུགས་རྗེ་དབྲི་བཀོལ་མེད་པའོ། །}དྷ་ནི། (ཤེས་རབ་ཀྱི་དོན་ལས་འདས་ནས་འཁྲུལ་པ་ལས་ལྡོག་གོ། །དེ་ཡང་དབང་པོ་རབ་ལ་འདི་ཉིད་དུ་འོད་དུ་འཆར། }སརྦ། {ཆོས་ཐམས་ཅད་སྟོང་པའི་རང་བཞིན་ཕྱོགས་དང་རིས་མེད་པ་སྣང་བ་གུད་དུ་བཅད་པ་མེད་པའི་དོན།)པཱ། {སྟོང་པ་ཉིད་ལ་ཅི་ཡང་མི་ལྟོས་པར་རང་གི་དོན་ཤེས་པ་སྐད་ཅིག་མ་གྲུབ་པར་བྱེད་པའོ། །}པ་མ། {ཡོངས་སུ་མྱ་ངན་ལས་འདས་པའོ། །དེ་ཡང་ཐུགས་རྗེ་མི་འགག་པར་འཆར་བའོ། །ཆོས་ཀྱི་བདག་དང་བྲལ་བའི་རིག་པ་རྩེ་གཅིག་པའོ། །]སུ་བྷ། {འཁྲུལ་སྣང་འགགས་ནས་དག་སྣང་ལ་ཡོངས་སུ་མྱ་ངན་ལས་འདས་པའོ། །]དྷ་དུ། {དེ་ཡང་སྐྱེ་མེད་དུ་འདུ་བའོ། །འདས་པ་འདས་པས་སྟོང་པའི་ཕྱིར་རོ། །)ཤ་ཧྲ། (ཤེས་རབ་དག་པས་གང་ཟག་སྐྱེ་མེད་དུ་གྲོལ་བའི་དོན་གྱི་ཡེ་ཤེས་ས་དང་ལམ་ལ་མི་གནས་པའོ། །}སརྦ། {ཆོས་ཐམས་ཅད་ས་དང་ལམ་ལ་མངོན་པར་མི་ཞེན་ཏེ་ཅིའི་157ཕྱིར་ཞེ་ན་དངོས་པོས་སྟོང་པའི་ཕྱིར་རོ། །}སན་ཏི། {མི་འགྱུར་བའི་རིག་པ་ངང་གིས་སྟོང་གསལ་དབྱེར་མི་འབྱེད་པའོ། །}པ་ར། (སྟོང་པའི་ལམ་ལས་ཐུགས་རྗེའི་འོད་བྱུང་བ་དེ་ཡང་མ་འགགས་པའི་ཡེ་ཤེས་སོ། །}སརྦ། དེ་ཐམས་ཅད་ཚིག་ལ་མི་གནས་པའི་ཡེ་ཤེས་འཁོར་བ་ལས་ལོག་པའོ། །}ཊ་དུ་ཎ། {འཁོར་བ་ལས་མི་གནས་པའི་རིག་པ་ཆོས་ཀྱི་སྐུ། ཡེ། {ལ་བཟླ་བའི་དོན་རིག་པ་ལ་བསྡུས་ཏེ་བསྟན་པའོ། །}སརྦ། {འཁོར་བའི་ཆོས་ཐམས་ཅད་མྱ་ངན་ལས་འདས་པའི་དབྱིངས་སུ་སྡུད་པ། }ཥ། {སྐུ་གསུམ་ཤེས་རབ་ཀྱི་བདག་ཉིད་དུ་གྱུར་པ་སྟོང་པ་ཡེ་ཤེས་ཀྱི་སྙིང་པོ་ཅན་འགག་མེད་རྣམ་དག་དོན་གྱི་སྙིང་པོའོ། །}སརྦ། {ཐམས་ཅད་སྐུ་གསུམ་ངོ་བོ་ལས་མ་འདས་པ་དེ་ཡང་དབྱིངས་ཡེ་ཤེས་ཀྱི་བདག་ཉིད་དོ། །}ཀ་དུ། {ཆོས་སྐུ་བསམ་པ་དང་བྲལ། ལོངས་སྐུ་བརྗོད་པ་དང་བྲལ། སྤྲུལ་སྐུ་ཚིག་ལས་འདས་པའི་དབྱིངས་སོ། །}། (ཤེས་རབ་ཀྱིས་རྟོགས་ནས་དོན་སྐྱེ་མེད་དུ་བསྡུས་པའི་རིག་པ་ཆོས་ཀྱི་སྐུའོ། །}ཨ་པཱ་རཱ། {སྐྱེ་མེད་ཡེ་ཤེས་དང་དོན་ཤེས་རབ་དང་རྟོགས་པ་དང་མ་རྟོགས་པ་ཐམས་ཅད་དབྱིངས་སུ་སྡུད་པའོ། །}ཨོཾ་ཤ་ཏ་ནི། (རྟོགས་པ་དང་མ་རྟོགས་པ་ཐམས་ཅད་དབྱིངས་གཅིག་ཏུ་སྡུད་པའོ། །}ཨཱུ། (སྤྲུལ་པའི་སྐུ་ལ་རིག་པ་དྲི་མ་དང་བྲལ་བའི་ཡེ་ཤེས་དག་པས་སེམས་ཅན་གྱི་དོན་བྱེད་པ་བྱ་བ་ཐམས་ཅད་བྱེད་པ། དོན་གང་ལ་ཡང་མ་རྨོངས་པའི་ཡེ་ཤེས་སོ། །}ཨ། {ལོངས་སྤྱོད་རྫོགས་པ་མཚན་མའི་དྲི་མ་མེད་པ་ཁ་དོག་མ་འདྲེས་པ་མཚན་དང་དཔེ་བྱད་ཀྱིས་བརྒྱན་པ་འོད་ཀྱི་ཚོམ་བུ་ལྔ་མ་འདྲེས་གསལ་བ་འགྲོ་བ་དང་འཇིག་པ་མེད་པ། དབུགས་མེད་པའི་འགྱུ་བ་དང་བཅས་པའོ། །}ཨ། {ཆོས་ཀྱི་སྐུ་སྐྱེ་བ་མེད་པ་འགག་མེད་ཀྱི་ཡེ་ཤེས་བསམ་པ་དང་བྲལ་བ་རིག་པའི་ངོ་བོ་ཐ་སྙད་དང་བྲལ་བའི་སྐུ་རྣམ་རྟོག་དང་བྲལ་བའི་འོད། ཆོས་ཀྱི་སྐུ་ནི་དངོས་པོ་དང་བྲལ་བའོ། །དེ་ཡང་ངོ་བོ་རང་གི་རིག་པ་རང་བཞིན་རང་གི་ཡེ་ཤེས་ཀྱི་སྒྲོན་མ་ཐུགས་རྗེ་རང་གི་ཤེས་པ་རྟོག་མེད་དུ་འཆར། དེའི་ཕྱིར་རང་གི་རིག་པ་སྐུ་གསུམ་རྫོགས་པའི་མན་ངག་ཅེས་བྱ་བ་ནི་རིག་པ་ངོ་བོ་རང་བཞིན་ཐུགས་རྗེ་གསུམ་གྱི་བདག་ཉིད་དོ། །} ཙྪཱ (ནི་ཙི་ཛི་མོ་ཏཾ་མ་ནུ་སརྦ་དྷརྨ་ཀཱ་ཡ་སི་ཏི་སཾ་བྷ་ར། ལུས་ལ་གཉིས་ཏེ་དག་པ་ཡེ་ཤེས་ཀྱི་ལུས་དང༌། མ་དག་པ་སེམས་ཅན་གྱི་ལུས་སོ། །དག་པ་ཡེ་ཤེས་ཀྱི་ལུས་ནི་སྣང་བ་འདི་འགགས་མ་ཐག་ཏུ་འཆར་རོ། །མ་དག་པ་སེམས་ཅན་གྱི་ལུས་158ནི་དངོས་པོར་སྣང་བ་འདི་ཉིད་དོ། །དེ་ཡང་དག་པ་ཡེ་ཤེས་ཀྱི་ལུས་སེམས་ཅན་གྱི་ལུས་ལ་ཡོད་པར་ངེས། སྟོང་རིག་དོན་གྱི་ཡེ་ཤེས་རང་སྣང་བ་མཚན་ཉིད་རྟག་པ་མི་འགྱུར་བ། དེ་ཡང་འཁྲུལ་པ་ལས་ལོག་པའི་ཆོས་ཉིད་དོ། །རིག་པའི་དོན་རྟོགས་པའི་ཤེས་རབ་འཇིག་རྟེན་ལས་ལོག་པའོ། །རིག་པའི་ཐུགས་རྗེ་འཆར་ནུབ་མེད་པར་འགྲོ་བའི་དོན་བྱེད་པའོ། །དེ་ཡང་འོད་ལ་གསུམ་སྟེ། རིག་པའི་འོད་དང་། སྐུའི་འོད་དང་། ཡེ་ཤེས་ཀྱི་འོད་དོ། །དེ་རྣམས་ཆོས་ཀྱི་དབྱིངས་སུ་འདུས་སོ། །དེ་ཡང་ཆོས་ཉིད་མཉམ་པ་ལས་མ་འདས་པའོ། །གཉིས་སུ་མེད་པའི་དོན་ཡེ་ཤེས་ཀྱི་བདག་ཉིད་དོ། །}{ཨོ་ཀོ་ཤོ་མི་ཀྲྀ་ཊཾ། ཡ་པྲ་བ་ན་སརྦ་ཛྙཱ་ན་དྷུ་ས་མ་ཡཱ། སྐྱེ་བ་མེད་པ་ཆོས་ཉིད་ཤེས་རབ་ཀྱི་བདག་ཉིད་ཆོས་ཐམས་ཅད་གཉིས་སུ་མེད་པ་རྟག་པའི་ཡེ་ཤེས་སྟོང་གསལ་འགག་པ་མེད་པ་དབྱིངས་ལས་དབྱིངས་འབྱུང་བ་ཡེ་ཤེས་གཉིས་མེད་ཀྱིས་བརྒྱན་པ་དེའི་ཕྱིར་ན། དབྱིངས་ཡེ་ཤེས་སུམ་བརྩེགས་ཀྱི་བདག་ཉིད་དོ། །དེ་ཡང་ཆོས་ཉིད་མཉམ་པ་ཉིད་ལས་མ་འདས་པའི་རིག་པའི་ཡེ་ཤེས་སོ། །འོད་ལ་གཉིས་ཏེ་རྟོགས་པའི་གང་ཟག་གི་འོད་དང་། མ་རྟོགས་པའི་སེམས་ཅན་གྱི་འོད་དོ། །དེ་ཡང་རྟོགས་པ་དང་ལྡན་པ་རྣམས་ལ། སྣང་བ་འདི་ཉིད་ལ་ཡེ་ཤེས་ལྷུག་པར་འཆར་རོ། །མ་རྟོགས་པ་ལ་འོད་ལྔ་མཚོན་དུ་མེད་དོ། །} །{ སཾ་ཏ་ཀ་ཡུ་མུ་ཥ་ལུ། མ་ཧ་རུ་བྷ་དྲི་ཀེ་ཏ་ཀེ་ཏ། ཀེ་ཧ་ཀེ་ཧ་ཡང་བྱུང་།འགྱུར་བ་མེད་པའི་ས་སྐུ་གོསུམ་གྱི་ས་ནོན་པའོ། །དེ་ཡང་དུས་ཐམས་ཅད་པའོ། །ཡེ་ཤེས་རྟག་པར་བཞུགས་པའོ། །དེ་ཡང་ཆོས་ཀྱི་སྐུ་དག་པའི་ཡེ་ཤེས་ཀྱི་སྙིང་པོའོ། །དེ་ཡང་མཉམ་པ་ཉིད་ཤེས་རབ་ཀྱི་བདག་ཉིད་དུ་གྱུར་པ་སྟོང་པ་ལ་ཐུགས་རྗེ་གསུམ་དུས་གཅིག་ཏུ་འཆར་བ་དེ་ཡང་མ་འགགས་པའི་ཚུལ་གྱིས། མཉམ་པ་ཉིད་ཀྱི་ཡེ་ཤེས་ཀྱི་སྐུ་ལས་མ་འདས་པ་འགྱུར་མེད་ཀྱི་ཡེ་ཤེས་ཀྱི་རང་ཆས་སོ། །}{ ཤྲཱི་བཛྲ་མུ་ཏད་ཀྱ་སྱ། པྲཛྙཱ་བ་ར་སྒྱུ་ས་སྟན་ཀ་ཧི། ཏད་ཡ་བྱ་ཧ་པྲ་བར་དུ་ས་སྟན་ཀ་ཧི་ཡང་བྱུང་། དེ་ཡང་ཤེས་རབ་ཀྱི་དོན་གྱིས་རྟོགས་པའི་དུས་ལས་མ་གྱུར་པའི་ཡེ་ཤེས། མ་རིག་པ་ངང་གིས་བཅོམ་པ། ཆོས་ཀྱི་དབྱིངས་མཉམ་པའི་མུ་ཁྱུད་དང་ལྡན་པ། དེ་ཡང་རང་ལ་རྟག་པར་ཡོད་པས་ཁྱབ་པ་རྣམ་པ་གསུམ་དང་ལྡན་པ། མཉམ་པ་ཉིད་ཀྱི་ཡེ་ཤེས་རང་ལ་ཤར་བའོ། །} { འི་དེ་གེ་མོ་སུ་ཧེ།ཨད་མ་ཀོ་ཤ །ཙཀྲ་བ་ལོ་ཀི། དེ་སྟོང་པ་ལ་སྟོང་པ་ལོངས་སྤྱོད་རྫོགས་པའི་སྐུ། མཉམ་པ་ཉིད་ཀྱི་ཡེ་159ཤེས་ཀྱི་དོན་ཚིག་ལས་འདས་པའི་དོན་སྐུར་གསལ་བའི་འོད་ཀྱིས་ཁྱབ་པ་ཆ་གང་ཡང་རག་མ་ལུས་པའོ། །ལམ་ལ་གསུམ་སྟེ་སྟོང་པ་ཡེ་ཤེས་ཀྱི་ལམ་དང་། གསལ་བ་འོད་ཀྱི་ལམ་དང་། མི་འགྱུར་བ་རིག་པའི་སྟོང་ལམ་མོ། །སྟོང་པ་ཡེ་ཤེས་ཀྱི་ལམ་ནི། བྱང་ཆུབ་ལམ་གྱི་སྒྲོན་མ། གསལ་བ་འོད་ཀྱི་ལམ་ནི། ཡེ་ཤེས་ཀྱི་སྒྱུ་ལུས། མི་འགྱུར་བ་རིག་པའི་ལམ་ནི། རིན་པོ་ཆེའི་ལུསུ་ཏེ་དེ་གསུམ་ཡང་དབྱིངས་ཀྱི་ངང་དུ་རོ་གཅིག་པ་སྟེ་ཆོས་ཉིད་མཉམ་པ་ལས་མ་འདས་པའོ། །} ཙྪི {མཾ་གཾ་ཧ་ས་ཧཱུཾ་སྒྲའི་ཐིམ་ལུགས། མ་ལ་མ་ལ་དྷ་ཐིམ་དྷ་ཐིམ། རང་གི་རིག་པ་མཉམ་ཉིད་དག་པའི་སྐུར་རྟོགས་པ་དེ་ཡང་སྟོང་པ་རང་བྱུང་གི་ཡེ་ཤེས་ཀྱིས་ཁྱབ་པར་རྟོགས་པ། དེ་ཡང་རང་གི་དངོས་པོའི་ས་ལ་ཡོངས་སུ་མྱ་ངན་ལས་འདས་པའི་རྟོགས་པ། སྐུ་གསུམ་འདུ་འབྲལ་མེད་པའི་དོན་རྟོགས་པ། ཆོས་ཐམས་ཅད་མཉམ་པ་ཉིད་དུ་གཉིས་སུ་མེད་པར་རྟོགས་པའོ། །དེ་ལས་ཐུགས་རྗེ་འགག་པ་མེད་པར་ཉི་མའི་ཟེར་ལྟ་བུར་ཤར་བས་སྟོང་པའི་དོན་ལས་མི་འདའ་བའི་ཡེ་ཤེས་རང་ས་ཟིན་ནོ། །}ཨ་དྷ་ཐིམ་ཨ་དྷ་ཐིམ།ཞེས་དོན་གྱི་སྙིང་པོའི་ཡི་གེ་བསྒྲགས་སོ། །ཡང་དག་པར་རྫོགས་འཚང་རྒྱ་བའི་ཐབས་ཡི་གེ་དྲུག་གི་སྒྲ་ལ་བསྡུས་ཏེ་བསྟན་པའོ། །དེ་ནས་ཡང་པདྨའི་རིགས་ཀྱི་སེམས་དཔའ་རྣམས་ཀྱིས་རང་རང་གི་དོན་ཐུགས་སུ་ཆུད་དོ། །ཞེས་ཀུན་ཏུ་བཟང་པོ་ཐུགས་ཀྱི་མེ་ལོང་གི་རྒྱུད་ཆེན་པོ་ལས། གོལ་སྒྲིབ་ལ་བཟླ་བའི་ལེའུ་སྟེ་གསུམ་པའོ།། །།དེ་ནས་ཡང་ལས་ཀྱི་སེམས་དཔའ་རྣམས་ཀྱིས་འདི་སྐད་ཅེས་གསོལ་ཏོ། །ཀྱེ་ཀྱེ་སྟོན་པ་ཀུན་ཏུ་བཟང་། །རང་རང་དོན་རྣམས་གསུང་དུ་གསོལ། ཞེས་ཞུ་བ་ཞུས་སོ། །ཀུན་བཟང་ཡབ་ཀྱིས་བཀའ་སྩལ་པ། །ཀྱེ་འདུས་པའི་འཁོར་ཚོགས་ལས་ཀྱི་སེམས་དཔའ་ཉོན། །ཨེ་མ་ཧོ། རང་བྱུང་བདེ་བའི་སྐུ་ལ་སྣང་སྲིད་ཐམས་ཅད་གསལ། །{རང་གི་རིག་པ་ལ་སྣང་སྲིད་ཀྱི་ཆོས་གསལ།)དོན་གྱི་སྙིང་པོ་བགྲོད་མེད་བདེ་བའི་ཀློང་ལས་བྱང་ཆུབ་{བྱང་ཆུབ་ཀྱི་སྒྲོན་མ་}འབྱུང་བའི་གཏེར། །སྙིང་གི་དཀྱིལ་ན་འོད་ལྔ་(གཞིའི་སངས་རྒྱས་}གྲུ་གུ་ལྔ་བསྡོག་པའི་ཚུལ་དུ་འགྲོ་བ་ཡོངས་ལ་ཁྱབ། །ལམ་ནི་མིག་ལ་བྱུང་ཞིང་{ལམ་གྱི་སངས་རྒྱས་སྒྲོན་མ་}ནམ་མཁའ་ཐམས་ཅད་ཁེངས། །སུམ་ཅུ་རྩ་གཉིས་མཚན་འཆང་དཔེ་བྱད་ལྡན་པའི་སྐུ། །སུམ་ཅུ་རྩ་གསུམ་མ་བསྐྱེད་སྙིང་གི་དཀྱིལ་ནས་(གཞིའི་ལྷ་དེ་16Oལ་སྐུ་གསུམ་སྟེ་སུམ་ཅུ་རྩ་གསུམ་རང་ལ་རྫོགས་ནས་ཡོད་དོ། །}རྫོགས་ཤིང་འཕྲོ། །རང་བྱུང་ཐབས་{རིག་པ་}ལྡན་སྐུ་ནི་མ་བསྒྲིབས་འགྲོ་བ་ཡོངས་ལ་ཁྱབ། །{ཆོས་སྐུ་}ཉག་གཅིག་དགོངས་པའི་དོན་རྣམས་སྣ་ཚོགས་ཅིར་ཡང་འཆར་ཞིང་འཕྲོ། །སྤྲོ་མེད་བསྡུ་མེད་ངང་ལ་བྱང་ཆུབ་ཅིག་ཆར་འཆར། །ཙིཏྟའི་དཀྱིལ་ན་རང་བྱུང་དཀྱིལ་འཁོར་མ་བྲིས་འགྲོ་བ་ཡོངས་ལ་གསལ། །དཀྱིལ་འཁོར་སྤྲུལ་པས་འཇིག་རྟེན་ཐམས་ཅད་ཁེངས། །དཀྱིལ་འཁོར་གཅིག་ལ་ཚོམ་བུ་ལྔ་ལྔ་དག་ཏུ་སྣང་། །ཡེ་ཤེས་སྣང་བ་ཡང་རབ་བློ་ལ་རིམ་གྱིས་མ་ཡིན་ཅིག་ཆར་འཆར། །དེ་རྣམས་མན་ཆད་བློ་ལ་རིམ་གྱིས་འཆར་ཞིང་ཞག་རེས་བརྟན་པར་འགྱུར། །{བག་ཆགས་སྦུབས་དང་བྲལ་བའི་ཚེ་}ཡང་དག་ས་ལ་བདེ་ཆེན་མི་གཡོ་བསྐྱོད་པའི་ཚེ་{རྩེ་མོ་མན་ཆོད་ལ་}བར་མ་དོ་ལ་སྣང་བ་རེ་རེ་འཆར་ཞིང་བརྟན་པ་རེ་རེ་འཐོབ། །ཡངས་པའི་གྲོང་ཁྱེར་བདེ་ཆེན་གཞལ་ཡས་ཤེལ་གྱི་ཁང་པ་བརྩེགས་པའི་ནང་དུ་འགྱུར་མེད་ཐིམ། །རིན་ཆེན་ཤེལ་གྱི་གཞལ་ཡས་(ཐུགས་འགག་པ་མེད་པ་}སྒོ་ལྔ་སྐྱེ་འབྲི་མེད་པས་སྣ་ཚོགས་ཅིར་ཡང་འཆར། །མ་འདྲེས་མཛེས་པའི་འོད་ལྔ་ཉིན་ནུབ་མེད་པར་གསལ། །མ་བསྐྱེད་རྫོགས་པའི་གཞལ་ཡས་ཁང་མཛེས་དམ་པ་དེར། །ཕྱི་དང་ནང་མེད་དཀྱིལ་འཁོར་ཐམས་ཅད་འབྱུང་ཞིང་ལོངས་སྐུ་མ་འདྲེས་གསལ། །དོན་གྱི་ཕོ་བྲང་བརྡལ་བ་ཡེ་ཤེས་འགྱུར་མེད་ངང་ལ་སྐུ་ཡི་ཆོ་འཕྲུལ་འབྱུང་། །དེ་བཞིན་ཉིད་ཀྱི་དཀྱིལ་འཁོར་གསང་ཆེན་ཀུན་ལ་རོལ། །འབྱུང་བ་ཆེན་པོ་ལྔ་ནི་རིག་པ་རང་ཤར་བཞིན་དུ་ཤེས་པར་བྱ་}དྭངས་མས་ཁྱབ་ནས་ཡེ་ཤེས་བརྡལ་བའི་སྐུ། །བག་ཆགས་སྦུབས་ཀྱིས་མི་བསྒྲིབ་སྐར་མདའ་ནམ་མཁར་རྒྱུག་པའི་ཚུལ། །སྒྱུ་མའི་སྦུབས་ལ་གནས་ནས་མཐར་ཕྱིན་གྲོལ་བར་འགྱུར། །རིན་ཆེན་སྦུབས་ལ་མི་གཡོ་མཉམ་པར་གནས་ཤིང་སྤྲུལ་པ་ཕྱོགས་བཅུར་འགྱེད། །མཐར་ཕྱིན་འབྲས་བུ་ཕྱིར་མི་ལྡོག་པ་ངེས་པ་ཆིག་ཆོད་པ། །མ་བཀོད་ནོར་བུའི་ཕུང་པོ་མཛེས་པའི་འོད་ཟེར་ཕྱོགས་བཅུར་འཕྲོ། །(ཞིང་ཁམས་ཀྱི་བྱེ་བྲག་}དེ་བཞིན་ཉིད་ཀྱི་དཀྱིལ་འཁོར་དབང་བསྒྱུར་འཁོར་ལོའི་ས་ལ་ངེས་པར་གནས། །མ་བཀོད་དཀྱིལ་འཁོར་གསལ་འགྲིབ་མེད་པར་ཕྱོགས་བཅུ་ཡོངས་ལ་གནས། །རྣམ་དག་སྟོང་པའི་མཁའ་ལ་འོད་གསལ་ཡེ་ཤེས་འོད་ཟེར་འཕྲོ། །དེ་ཡང་ཁ་དོག་དཀར་དམར་མ་འདྲེས་ཚུལ་གྱིས་འགྲོ་བ་ཡོངས་ལ་གསལ། །བདེ་གཤེགས་སྙིང་པོ་དོན་167དམ་དབྱེར་མེད་ངང་ལས་ཆོ་འཕྲུལ་སྣ་ཚོགས་འབྱུང་། །ཨ{དོན་གྱི་སྙིང་པོ་ངོ་མཚར་གྱི་སྒོ་ནས་བསྟན་པ་}ཀྱེ་མ་གསང་བ་རིན་ཆེན་འོད་གསལ་ཀུན་ལ་ཁྱབ། །ཁྱབ་པ་དཔེ་མེད་དོན་དམ་རང་བཞིན་དཀྱིལ་འཁོར་ཆེ། །ཨེ་མ་ཧོ། རྣམ་དག་ཀློང་ནས་ནོར་བུ་རིན་ཆེན་ལྔ། །ཕྱག་རྒྱ་མ་བསྒྱུར་མཆོད་པ་མ་ཕུལ་རང་བྱུང་རྫོགས། །ཡེ་ཤེས་རྣམ་དག་བརྡལ་བའི་གཞལ་ཡས་ཁང་མཛེས་ན། །མ་བསྐྱེད་རྫོགས་པའི་ཚུལ་དུ་སྐུ་ལྔ་མདུན་རྒྱབ་མེད། །ཡབ་ཡུམ་ཁ་སྦྱོར་ཚུལ་དུ་འོད་ཟེར་ཕྱོགས་བཅུར་འཕྲོ། །ཡི་གེ་དྲུག་པའི་འཁོར་ལོ་རང་བྱུང་གཉིས་མེད་ཚུལ་གྱིས་འཕྲོ། །སྤྲོ་བསྡུ་མ་བྱས་རང་བྱུང་རང་རིག་འཕྲོ། །རྟག་པ་མི་འགྱུར་རྡོ་རྗེའི་དོན་ལ་རྣམ་དག་འོད་གསལ་སྐུ། །གསལ་ཡང་འཛིན་པ་མེད་པས་ཕྱོགས་བཅུར་གང་བར་འཕྲོ། །དམིགས་པའི་ཡུལ་མེད་འཛིན་པའི་མཐའ་ལས་གྲོལ། །དག་པའི་ཡེ་ཤེས་ཆིག་ཆོད་རྣམ་པར་དག །འཛིན་མེད་རང་སྣང་རྒྱ་ཆད་ཕྱོགས་ལྷུང་མེད། །རྟོག་པ་མེད་པས་རང་བྱུང་དབྱིངས་ན་གསལ། །འཛིན་པས་མི་བསྒྲིབ་ཡེ་ཤེས་སྣང་བ་འཆར། །འཛིན་པས་བསྒྲིབས་ན་རང་བྱུང་བདེ་བ་མེད། །འཛིན་མེད་འོད་ཀྱི་རིག་པ་ནམ་མཁའི་མཐོངས་ན་གསལ། །དེ་ལ་འཛིན་པ་མེད་པར་བཞག་ན་སྣང་བ་ལྷུག་པར་འཆར། །ཉིན་མཚན་མེད་པར་སྣང་བ་དེ་དང་འགྲོགས། །རྟག་ཏུ་དེ་ལ་འདྲིས་ན་སངས་རྒྱས་དགོངས་པའི་མཆོག །མ་དག་འཁྲུལ་པའི་སྣང་བས་དག་པ་ཡེ་ཤེས་སྣང་བ་བསྒྲིབ། །འཁྲུལ་པའི་སྣང་བ་{འདི་འགགས་མ་ཐག་ཏུ་}འགགས་ན་དག་པའི་སྣང་བ་འཆར། །བག་ཆགས་སྒྲུབས་ཀྱིས་ཡེ་ཤེས་སྒྱུ་ལུས་བསྒྲིབ། །ལུས་འདི་བོར་ནས་འོད་ཀྱི་སྣང་བ་འཆར། །དེ་ལ་གནས་ན་རིན་ཆེན་སྦུབས་ལ་མཐར་ཕྱིན་འགྱུར། །སྦུབས་གསུམ་གཅིག་ཏུ་འདྲིལ་ནས་སྤྲུལ་པ་ཕྱོགས་བཅུར་འགྱེད། །རྟོགས་པ་རྒྱུད་ལ་སྐྱེས་པའི་གང་ཟག་རྣམས་ལ་སྣང་བ་འདི་ལ་འཆར། །དེ་ཡང་ཅིག་ཆར་མ་ཡིན་རིམ་གྱིས་འཆར། །སྣང་སྲིད་ཐམས་ཅད་{བར་སྣང་ལ་}འོད་ཀྱི་གཞལ་ཡས་ཁང་། །རྒྱལ་བའི་དཀྱིལ་འཁོར་འོད་ཟེར་ཟླུམ་པོར་གནས། །མགོན་པོ་དྲི་མེད་སྐུ་ལ་ཡེ་ཤེས་ཉི་མ་ལྔར་སྣང་ཞིང་། །ཉི་མ་རེ་རེའི་འོད་ཀྱིས་(འོད་ལ་ཟེར་བྱུང་》སྟོང་གསུམ་འཇིག་རྟེན་གང་། །དཔེར་ན་ཉི་མའི་འོད་ཀྱིས་འཛམ་གླིང་ཁྱབ་པ་བཞིན། །ཡེ་ཤེས་འོད་ཀྱིས་འགྲོ་བ་ཡོངས་ལ་ཁྱབ། །ཡེ་ཤེས་དོན་ལ་ཅིས་ཀྱང་བསྐྱོད་དུ་མེད། །རིག་པའི་དོན་ལ་དགག་བསྒྲུབ་ཡོངས་ཀྱིས་མེད། །དོན་162དམ་ངང་ལ་སྣ་ཚོགས་ཅིར་ཡང་འཆར། །ཡེ་ཤེས་ངང་ལ་སྒྲོ་འདོགས་ཆོས་རིག་པའི་}ཀུན་མེད། །རྣམ་དག་ངང་ལ་ཞེན་པའི་སྤྱོད་པ་མེད། །སྐྱེ་མེད་ངང་ལས་འབྲས་བུ་ཤེས་རབ་སྐུ། །འགྲོ་འོང་མེད་པ་རྣམ་པར་དག་པའི་སྐུ། །འཛིན་པ་མེད་པ་བྱང་ཆུབ་འཛིན་མེད་སྐུ། །སེམས་དང་བྲལ་བའི་རིག་པ་སངས་རྒྱས་དངོས། །ཡིད་དང་བྲལ་བའི་ཡེ་ཤེས་དགོངས་པ་དངོས། །སྦུབས་དང་བྲལ་བའི་དག་སྣང་འོད་ཟེར་དངོས། །བརྟན་པའི་ཡེ་ཤེས་སྐུ་མདོག་འོད་ཀྱི་ཟེར། །འགྱུར་བ་མེད་པའི་སྣང་བ་ངེས་པར་འཆར། །མཐར་ཕྱིན་ས་ལ་སྐུ་ལྔ་ལྷུན་གྱིས་གྲུབ། །འཛིན་པ་མེད་ལ་ཡེ་ཤེས་རྣམ་དག་གསལ། །ཆགས་མེད་ས་{སེམས་མེད་པའི་ཡེ་ཤེས་}ལ་འོད་ལྔ་མ་འདྲེས་གསལ། །ཞེན་མེད་ས་ལ་ཟེར་རྣམས་{ཡིད་མེད་པའི་འོད་ཕྱོགས་བཅུར་འཕྲོ། །རང་བྱུང་རིག་པའི་སྐུ་ལ་ཆགས་མེད་ཞེན་པ་ཡོངས་ཀྱིས་མེད། །ཆགས་དང་ཞེན་པ་ཡོད་ན་འཛིན་པའི་བསམ་པར་འགྱུར། །བསམ་པའི་རྟོག་པ་སྐྱེས་ན་འཁོར་བ་རང་ག་མ། །བསམ་དང་བྲལ་བ་རིག་པ་ཆོས་ཀྱི་སྐུ་ལ་འཛིན་པའི་བསམ་པ་མེད། །བསམ་བྲལ་རིག་པའི་ངང་ལ་{ཆོས་ཀྱི་སྐུའི་ངང་ལ་}བཞག་ན་ཡེ་ཤེས་དབྱིངས་ལ་སྤྱོད། །ཡེ་ཤེས་ཆིག་ཆོད་ས་ལ་འབྲས་བུ་མ་འདྲེས་གསལ། །སྟོང་པ་གསལ་བས་བརྒྱན་པའི་རིག་པ་འོད་པོ་ཆེ། །མཛེས་ལྡན་འོད་ལ་གཏིང་དཔག་ཡོངས་ཀྱིས་མེད། །དོན་གྱི་སྙིང་པོ་སྟོང་གསལ་དབྱེར་མེད་མཉམ། །ཞེས་སྟོན་པ་ཀུན་ཏུ་བཟང་པོས་བཀའ་སྩལ་ཏོ། །དེ་ཡང་སྐུ་ཡིས་མ་བྱོན་གསུང་གིས་མ་བསྒྱུར་བར་(རིག་པ་སེམས་དང་བྲལ་བའི་ཕྱིར་》བཀའ་སྩལ་ཏོ། །དེ་ཡང་ཐུགས་ཀྱིས་མ་དགོངས་པར་བྱིན་གྱི་རླབས་ཀྱིས་རིགས་བཞིའི་སེམས་དཔའ་རྣམས་ལ་བཀའ་སྩལ་ཏོ། །དེ་ནས་ཡང་རིགས་ཀྱི་སེམས་དཔའ་དེ་རྣམས་ཀྱིས། སྐུ་མངོན་པར་སྣང་བ་མཐོང་བའོ། །གསུང་གིས་བཀའ་སྩལ་བས་(ཚིག་གིས་དོན་མཚོན་པའི་ཕྱིར་རང་གི་དོན་རྙེད་པ་ཡང་ཚོར་རོ། །ཐུགས་ཀྱིས་དགོངས་ཏེ་སེམས་ཅན་རྣམས་ལ་བཀའ་བསྒོ་བ་མཛད་པ་ཡང་ཐོས་སོ། །སྟོན་པའི་སྐུ་མངོན་པར་སྣང་བ་མཐོང་ངོ༌། །རང་རང་གི་དོན་ཡང་ཐུགས་སུ་ཆུད་དོ། །སེམས་ཅན་རྣམས་ལ་ཡང་སྤྲུལ་པའི་སྐུ་བྱེ་བས་འགྲོ་བའི་དོན་བྱེད་པ་ཡང་མཐོང་ངོ༌། །དེ་བཞིན་གཤེགས་པ་དེའི་སྐུ་ནི་བཞེངས་པ་དང་བཞུགས་པ་མི་མངའ་འོ། །(འགྲོ་འོང་མེད་པར་དུས་ཐམས་ཅད་བར་བཞུགས་པའི་ཡེ་ཤེས་རང་ལུགས་སུ་ཤར་བའོ། །}དེ་ཅིའི་ཕྱིར་ཞེ་ན་163དེ་བཞིན་གཤེགས་པ་ལ་སྐུ་དངོས་པོ་མེད་པའི་ཕྱིར་རོ། །དེ་བཞིན་གཤེགས་པའི་གསུང་ལ་བསྒྱུར་བ་དང་མ་བསྒྱུར་བ་མི་མངའ་འོ། །དེ་ཅིའི་ཕྱིར་ཞེ་ན་དེ་བཞིན་གཤེགས་པའི་གསུང་སྟོང་པའི་ཕྱིར་རོ། །དེ་བཞིན་གཤེགས་པའི་ཐུགས་ལ་དགོངས་པ་མི་མངའ་འོ། །དེ་ཅིའི་ཕྱིར་ཞེ་ན་དེ་བཞིན་གཤེགས་པའི་ཐུགས་ལ་རྟོག་པ་མེད་པའི་ཕྱིར་རོ། །དེའི་ཕྱིར་ན་སྐུ་ཡིས་མ་བྱོན། གསུང་གིས་མ་བསྒྱུར།ཐུགས་ཀྱིས་མ་དགོངས་པའོ། །དོན་དེ་ལྟ་བུ་ནི་གཞན་ནས་མི་འབྱུང་བར་རང་ལས་བྱུང་ངོ་། །དེ་ཅིའི་ཕྱིར་ན་རང་གི་རིག་པ་རྟོག་མེད་ཀྱི་ངང་ལ་གནས་པར་བྱའོ། །དེ་བཞིན་དུ་སེམས་ཅན་ཀུན་གྱི་རང་རྒྱུད་(སྙིང་གི་དཀྱིལ་}ལ་གནས་སོ། །དེ་ངོ་(ངོ་སྤྲོད་ཀྱིས་}ཤེས་པར་བྱའོ། །ངོ་མ་ཤེས་ན་ལྡོག་པའི་ས་ཡོད་དོ། །དེའི་ཕྱིར་ན་ཡང་ནས་ཡང་དུ་འདྲིས་པར་བྱའོ། །ཞེས་རང་རང་གི་རྟོག་པ་བསལ་ལོ། །སེམས་དཔའི་རིགས་བསམ་གྱིས་མི་ཁྱབ་པ་རྣམས་ཀྱིས་རང་རང་གི་དོན་རྙེད་དོ། །སྟོན་པ་ཀུན་ཏུ་བཟང་པོ་ཉིད་ཀྱི་ཞལ་ནས་གསུངས་པའི་རྒྱུད་ཆེན་པོ། སྐུ་གསུམ་གྱི་ས་ལ་བགྲོད་པའི་ཐབས།གསང་བ་ཡང་ཁོལ་དུ་བྱུང་བ་མན་ངག་གི་རྒྱུད་ཅེས་ཀུན་ཏུ་བཟང་པོ་ཐུགས་ཀྱི་མེ་ལོང་གི་རྒྱུད་ཆེན་པོ་ལས།།རང་རང་གི་དོན་བསྟན་པའི་ལེའུ་སྟེ་བཞི་པའོ།། །།ཞེས་ཀུན་ཏུ་བཟང་པོ་རྩ་བའི་རྒྱུད་ཆེན་པོ་ཐུགས་ཀྱི་མེ་ལོང་གི་རྒྱུད་ཅེས་བྱ་བ། དོན་ཐམས་ཅད་གསལ་བར་བྱེད་པའི་རྒྱུད་རྫོགས་སོ།། །།སྤྱི། རྒྱ་རྒྱ་རྒྱ། རྒྱ་གསུམ་གྱིས་མ་བཏབ་ཤོར་ར་རེ། སྔགས་ཀྱི་སྲུང་མ་ཨེ་ཀ་ཙ་ཏི་མས། བཀའི་བྱ་ར་གྱིས་ཤིག །ཐུགས་ཀྱི་མེ་ལོང་ཉིད་ལ་མ་བུ་དྲུག །།164