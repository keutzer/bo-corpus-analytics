༼ཀ༽(172-1)བྱང་ཆུབ་སེམས་ཀྱི་མྱུ་གུ་གབ་པ་དགུ་སྐོར་བཞུགས་སོ། །(2)༄༅༅།། །།སྟོན་པ་ཀུན་ཏུ་བཟང་པོ་གཤེན་ལྷ་འོད་དཀར་ལ་ཕྱག་འཚལ་ལོ། སྟོན་པ་ཐུགས་རྗེ་ཆེ་མངའ་བས། ཐམས་ཅད་མཁྱེན་ལས་དེ་བཞིན་གསུངས། དེ་ལས་རིག་པ་ཐབས་ཀྱིས་བརྒྱུད། སྐལ་ལྡན་སྣོད་བཟང་འགའ་ཙམ་ལ། སེམས་ཀྱི་དཀྱིལ་དུ་ཕོག་པར་བྱ། རུས་སྦལ་རྒྱ་མཚོར་བསྐུམས་པ་བཞིན། ཕལ་གྱིས་མཐོང་པར་མི་འགྱུར་ཏེ། འདི་ནི་གསང་བའི་གསང་བའོ། བདེན་པའི་ཐིག་ལེ་ཉག་གཅིག་ལས། མཚན་གྱིས་རྣམ་གྲངས་དགུ་རུ་གྱེས། བསྐོར་ནས་དེ་བཞིན་དེ་ལས་འདུས། བོན་ཉིད་བདེ་ཆེན་སྣོད་ཡངས་སུ། (3) ཐམས་ཅད་མཁྱེན་པའི་རྒྱལ་པོ་ནི། རྣམས་རྟོག་མི་མངའ་ཅིར་ཡང་གསལ། དེ་རྟོགས་མ་རྟོགས་ཁྱད་པར་ཅན༼ཆེ༽། དེ་ལས་མ་རྟོགས་སྒྲིབས་པ་ནི། རྒྱུ་ལྔ་སྙིང་པོ་ཕྱིན་ཅི་ལོག། མ་རྟོགས་པ་ནི་ལྕགས་བས་དམ། རྟོགས་ནས་དེ་ནི་དགོངས་པའི་མཆོག དང་པོ་ལྕགས་བཙལ་མཁན་པོ་དགུ། དེ་ནས་གྱང་འདུལ་ཐར་ཡང་བྱ། དེ་ནས་སྒོ་ལྕགས་གཞུག་པར་བྱ། ཀུན་བཟང་གསང་མཛོད་སྒོ་ལྕགས་ལྔ། བྱང་ཆུབ་སེམས་གསལ་མེ་ལོང་ལྔ། སྐུ་དང་འཕྲིན་ལས་ལྔར་ཡང་རྫོགས། བྱང་ཆུབ་སེམས་ལྔ་དེ་བཞིན་ཏེ། ཡེ་ཤེས་ལྔ་ཡང་དེ་ཉིད་དོ། (4)ཀུན་བཟང་བདེ་ཆེན་ལྔ་ལ་ཆིབས། ཞེ་སྡང་སྤངས་ནས་བྱམས་པ་ལྷག་མི་མཐོང་། གཏི་མུག་སྤངས་ནས་ཡེ་ཤེས་ལྷག་མི་མཐོང་། ང་རྒྱལ་སྤངས་ནས་ཞི་བ་ལྷག་མི་མཐོང་། འདོད་ཆགས་སྤངས་ནས་སྦྱིན་པ་ལྷག་མི་མཐོང་། ཕྲག་དོག་སྤངས་ནས་ཡངས་པ་ལྷག་མི་མཐོང་། དེ་འབྱེད་ལྡེ་མིག་སྟོར་གྱུར་ནས། ཐབས་མེད་ཤེས་རབ་བྲལ་བ་ཡིན། ཉོན་མོངས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ཞེ་སྡང་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། གཏི་མུག་ཐ་རམ་སྔོན་པོ་དམ། དེ་འབྱེད་འཕྲུལ་གྱི་སྡེ་མིག་སྟོར། ང་རྒྱལ་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། འདོད་ཆགས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ཕྲག་དོག་ཐ་རམ་སྔོན་པོ་དེམ། དེ་འབྱེད་འཕྲུལ་གྱི་ལྡེ་མིག་སྟོར། འཁྲུལ་པའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། བཏང་སྙོམས་ཐ་(5)རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། སྡུག་བསྔལ་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། རྟོགས་འཛིན་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ཤུགས་མེད་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ཕྲིན་ལས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། སྤྱོད་པའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། དམ་ཚིག་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། དགྲ་ཚོགས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། མཚོན་པའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ཀུན་བརྟགས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། འཁོར་བའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། རྨོངས་པའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། གཡོའ་རྩོལ་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། འགྱུར་ལྡོག་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། བསྒྲིབས་པའི་ཐ་རམ་སྔོན་པོ་དམ། དེ་འབྱེད་(6)འཕྲུལ་གྱི་ལྡེ་མིག་སྟོར། ཉེས་སྐྱོན་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། མུན་ནག་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། འཁྲིག་ཆགས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ལོག་པའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ཤེས་བྱའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། གཞན་དབང་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། བཅིངས་ཚད་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། འཆི་འཕོས་ར་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། འཛིན་ཆགས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། སྟོར་བྲལ་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། སྤོངས་པའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། མངོན་མཐོང་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ཐབས་མེད་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། གོལ་ས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ངེས་མེད་ཐ་རམ་སྔོན་པོ་དམ། དེ་འབྱེད་འཕྲུལ་གྱི་(7)ལྡེ་མིག་སྟོར། བྱ་བརྩལ་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། བག་ཆགས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། རེ་སྨོན་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། སྟོང་ཟད་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། སྒྲོ་བསྐུར་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། སྤོང་ལེན་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། སོ་སོ་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། གཟུགས་བརྙན་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། སྲེད་ལེན་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། དཔྱོད་པའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། འདུ་བྱེད་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། མཚན་མའི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། དངོས་པོ་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། ཀུན་འབྱུང་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། འབད་རྩོལ་ཐ་རམ་སྔོན་པོ་དམ། དེ་(8)འབྱེད་འཕྲུལ་གྱི་ལྡེ་མིག་སྟོར། ཅི་བཞིན་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། འབྱུང་འཇུགས་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། དུས་ཀྱི་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། མངོན་སྤྲུལ་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། རྣམ་རྟོག་ཐ་རམ་སྔོན་པོ་དམ། དེ་འབྱེད་འཕྲུལ་གྱི་ལྡེ་མིག་སྟོར། དེ་བརྩལ་ལ་ནི་དེ་དབྱེའོ། ཐུགས་རྗེ་འཕྲུལ་གྱི་ལྡེ་མིག་གིས། ཉོན་མོངས་ཐ་རམ་སྔོན་པོ་དབྱེ། བྱམས་པ་འཕྲུལ་གྱིས་ལྡེ་མིག་གིས། ཞེ་སྡང་ཐ་རམ་སྔོན་པོ་དབྱེ། ཡེ་ཤེས་འཕྲུལ་གྱི་ལྡེ་མིག་གིས། གཏི་མུག་ཐ་རམ་སྔོན་པོ་དབྱེ། ཞི་བ་འཕྲུལ་གྱི་ལྡེ་མིག་གིས། ང་རྒྱལ་ཐ་རམ་སྔོན་པོ་དབྱེ། སྦྱིན་པ་འཕྲུལ་གྱི་ལྡེ་མིག་གིས། འདོད་ཆགས་ཐ་རམ་སྔོན་པོ་དབྱེ། ཡངས་པ་འཕྲུལ་གྱི་ལྡེ་མིག་གིས། ཕྲག་དོག་ཐ་རམ་སྔོན་པོ་དབྱེ། ཤེས་རབ་འཕྲུལ་གྱི་ལྡེ་མིག་གིས། འཁྲུལ་པའི་ཐ་རམ་སྔོན་པོ་དབྱེ། བརྩོན་འགྲུས་འཕྲུལ་གྱི་ལྡེ་མིག་གིས། བཏང་སྙོམས་ཐ་རམ་སྔོན་པོ་དབྱེ། (9)བདེ་བ་འཕྲུལ་གྱིས་ལྡེ་མིག་གིས། སྡུག་ལ་ཐ་རམ་སྔོན་པོ་དབྱེ། ལྟ་བ་འཕྲུལ་གྱི་ལྡེ་མིག་གིས། རྟོགས་འཛིན་ཐ་རམ་སྔོན་པོ་དབྱེ། སྟོབས་ཆེན་འཕྲུལ་གྱི་ལྡེ་མིག་གིས། ཤུགས་ཆེན་ཐ་རམ་སྔོན་པོ་དབྱེ། ལྷུན་གྲུབ་འཕྲུལ་གྱི་ལྡེ་མིག་གིས། ཕྲིན་ལས་ཐ་རམ་སྔོན་པོ་དབྱེ། རྣམ་དག་འཕྲུལ་གྱི་ལྡེ་མིག་གིས། སྤྱོད་པའི་ཐ་རམ་སྔོན་པོ་དབྱེ། ཡེ་བསྲུངས་འཕྲུལ་གྱི་ལྡེ་མིག་གིས། དམ་ཚིག་ཐ་རམ་སྔོན་པོ་དབྱེ། བཟོད་པ་འཕྲུལ་གྱི་ལྡེ་མིག་གིས། དགྲ་ཚོགས་ཐ་རམ་སྔོན་པོ་དབྱེ། དམིགས་མེད་འཕྲུལ་གྱི་ལྡེ་མིག་གིས། མཚོན་པའི་ཐ་རམ་སྔོན་པོ་དབྱེ། ཐིག་ལེ་འཕྲུལ་གྱི་ལྡེ་མིག་གིས། ཀུན་བརྟགས་ཐ་རམ་སྔོན་པོ་དབྱེ། མ་ཆགས་འཕྲུལ་གྱི་ལྡེ་མིག་གིས། འཁོར་བའི་ཐ་རམ་སྔོན་པོ་དབྱེ། གསལ་བ་འཕྲུལ་གྱི་ལྡེ་མིག་གིས། རྨོངས་པའི་ཐ་རམ་སྔོན་པོ་དབྱེ། དགོངས་(10)པ་འཕྲུལ་གྱི་ལྡེ་མིག་གིས། གཡོའ་རྩོལ་ཐ་རམ་སྔོན་པོ་དབྱེ། བསམ་གཏན་འཕྲུལ་གྱི་ལྡེ་མིག་གིས། འགྱུར་ལྡོག་ཐ་རམ་སྔོན་པོ་དབྱེ། རིག་པ་འཕྲུལ་གྱི་ལྡེ་མིག་གིས། སྒྲིབས་པའི་ཐ་རམ་སྔོན་པོ་དབྱེ། ཡོན་ཏན་འཕྲུལ་གྱི་ལྡེ་མིག་གིས། ཉེས་སྐྱོན་ཐ་རམ་སྔོན་པོ་དབྱེ། འོད་གསལ་འཕྲུལ་གྱི་ལྡེ་མིག་གིས། མུན་ནག་ཐ་རམ་སྔོན་པོ་དབྱེ། ཐབས་ཆེན་འཕྲུལ་གྱི་ལྡེ་མིག་གིས། འཁྲིགས་ཆགས་ཐ་རམ་སྔོན་པོ་དབྱེ། བདེན་པ་འཕྲུལ་གྱི་ལྡེ་མིག་གིས། ལོག་པའི་ཐ་རམ་སྔོན་པོ་དབྱེ། ངང་ཉིད་འཕྲུལ་གྱི་ལྡེ་མིག་གིས། ཤེས་བྱའི་ཐ་རམ་སྔོན་པོ་དབྱེ། བདག་ཉིད་འཕྲུལ་གྱི་ལྡེ་མིག་གིས། གཞན་དབང་ཐ་རམ་སྔོན་པོ་དབྱེ། བྱང་ཆུབ་འཕྲུལ་གྱི་ལྡེ་མིག་གིས། བཅིངས་ཚད་ར་ཐ་རམ་སྔོན་པོ་དབྱེ། གཡུང་དྲུང་འཕྲུལ་གྱི་ལྡེ་མིག་གིས། འཆི་འཕོས་ཐ་རམ་སྔོན་པོ་དབྱེ། ཚད་མེད་འཕྲུལ་གྱི་ལྡེ་མིག་གིས། འཛིན་ཆགས་ཐ་རམ་སྔོན་པོ་དབྱེ། ཏིང་འཛིན་(11)འཕྲུལ་གྱི་ལྡེ་མིག་གིས། སྟོར་བྲལ་ཐ་རམ་སྔོན་པོ་དབྱེ། གྲུབ་པ་འཕྲུལ་གྱི་ལྡེ་མིག་གིས། ཐབས་མེད་ཐ་རམ་སྔོན་པོ་དབྱེ། ༼ཆད་པ་འདྲ༽སྤོངས་པའི་ཐ་རམ་སྔོན་པོ་དབྱེ། ཁྱབ་པ་འཕྲུལ་གྱི་ལྡེ་མིག་གིས། མངོན་མཐོང་ཐ་རམ་སྔོན་པོ་དབྱེ། རྫུ་འཕྲུལ་འཕྲུལ་གྱི་ལྡེ་མིག་གིས། མན་ངག་འཕྲུལ་གྱི་ལྡེ་མིག་གིས། གོལ་པའི་སའི་ཐ་རམ་སྔོན་པོ་དབྱེ། རྡིང་ཆེན་འཕྲུལ་གྱི་ལྡེ་མིག་གིས། ངེས་མེད་ཐ་རམ་སྔོན་པོ་དབྱེ། རྩལ་མེད་འཕྲུལ་གྱི་ལྡེ་མིག་གིས། བྱ་བརྩལ་ཐ་རམ་སྔོན་པོ་དབྱེ། རང་སྣང་འཕྲུལ་གྱི་ལྡེ་མིག་གིས། བག་ཆགས་ཐ་རམ་སྔོན་པོ་དབྱེ། ཡེ་ཉིད་འཕྲུལ་གྱི་ལྡེ་མིག་གིས། རེ་སྨོན་ཐ་རམ་སྔོན་པོ་དབྱེ། ཆེ་བ་འཕྲུལ་གྱི་ལྡེ་མིག་གིས། མངོན་ཤེས་ཐ་རམ་སྔོན་པོ་དབྱེ། ཤེས་རིགས་འཕྲུལ་གྱི་ལྡེ་མིག་གིས། སྟོང་ཟད་ཐ་རམ་སྔོན་པོ་དབྱེ། ཡང་དག་འཕྲུལ་གྱི་ལྡེ་མིག་གིས། སྒྲོ་བསྐུར་ཐ་རམ་སྔོན་པོ་(12)དབྱེ། ཆིབས་པ་འཕྲུལ་གྱི་ལྡེ་མིག་གིས།། སྤངས་ལེན་ཐ་རམ་སྔོན་པོ་དབྱེ། གཉིས་མེད་འཕྲུལ་གྱི་ལྡེ་མིག་གིས། སོ་སོའི་ཐ་རམ་སྔོན་པོ་དབྱེ། སྐུ་ཉིད་འཕྲུལ་གྱི་ལྡེ་མིག་གིས། གཟུགས་བརྙན་ཐ་རམ་སྔོན་པོ་དབྱེ། སྐྱེ་མེད་འཕྲུལ་གྱི་ལྡེ་མིག་གིས། སྲིད་ལེན་ཐ་རམ་སྔོན་པོ་དབྱེ། དཔེའ་མེད་འཕྲུལ་གྱི་ལྡེ་མིག་གིས། དཔྱོད་པའི་ཐ་རམ་སྔོན་པོ་དབྱེ། མེད་པ་འཕྲུལ་གྱི་ལྡེ་མིག་གིས། མཚན་མའི་ཐ་རམ་སྔོན་པོ་དབྱེ། ཕྱལ་བ་འཕྲུལ་གྱི་ལྡེ་མིག་གིས། དངོས་པོའི་ཐ་རམ་སྔོན་པོ་དབྱེ། གཅིག་པུ་འཕྲུལ་གྱི་ལྡེ་མིག་གིས། ཀུན་འབྱུང་ཐ་རམ་སྔོན་པོ་དབྱེ། ལྷུན་རྫོགས་འཕྲུལ་གྱི་ལྡེ་མིག་གིས། འབད་རྩོལ་ཐ་རམ་སྔོན་པོ་དབྱེ། དེ་བཞིན་འཕྲུལ་གྱི་ལྡེ་མིག་གིས། ཅི་བཞིན་ཐ་རམ་སྔོན་པོ་དབྱེ། ཡེ་གནས་འཕྲུལ་གྱི་ལྡེ་མིག་གིས། འབྱུང་འཇུགས་ཐ་རམ་སྔོན་པོ་དབྱེ། ཡེ་ཡོད་འཕྲུལ་གྱི་ལྡེ་མིག་གིས། དུས་ཀྱི་ཐ་རམ་སྔོན་པོ་དབྱེ། མ་བཅོས་འཕྲུལ་གྱི་ལྡེ་མིག་གིས། མངོན་སྤྲུལ་ཐ་རམ་སྔོན་པོ་དབྱེ། མ་ཡིན་འཕྲུལ་གྱི་ལྡེ་(13)མིག་གིས། རྣམ་རྟོག་ཐ་རམ་སྔོན་པོ་དབྱེ། ཉོན་མོངས་བློ་ནི་བདུད་འདྲ་ལས། ཐུགས་རྗེའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལས་བྱ། བོན་ཉིད་ནམ་མཁའ་ཡེ་དག་ལ། སེམས་ཉིད་ཐུགས་རྗེའི་འོད་བྱུང་བས། རྒྱུ་འབྲས་མཉམས་པའི་ཟིལ་པར་ཆགས། མཁའ་ཀློང་ཡེ་ནས་སྣོད་ཡངས་དུ། བདུད་རྩིའི་ཆུ་བོ་ཟིལ་པར་ཆགས། ཟིལ་ཐིག་ཅེས་ཀྱང་དེ་ལས་བྱ། ཞེ་སྡང་བློ་ནི་བདུད་འདྲ་ལ། བྱམས་པའི་སེམས་ནི་རྩི་འདྲ་སྟོང་། བདུད་རྩི་ཞེས་ཀྱང་དེ་ལས་བྱ། བྱམས་སྡང་གཉིས་མེད་མཉམ་པར་ལ། བྱང་ཆུབ་སེམས་གྱི་ཟིལ་པར་འཐིག ཟིལ་ཐིགས་ཅེས་ཀྱང་དེ་ལས་བྱ། གཏི་མུག་བློ་ནི་བདུད་འདྲ་ལ། ཡེ་ཤེས་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལས་བྱ། མུན་སྣང་གཉིས་མེད་མཉམས་པ་ལས། བྱང་ཆུབ་སེམས་ཀྱིས་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། ང་རྒྱལ་བློ་ནི་བདུད་འདྲ་ལ། ཞི་བའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཞི་གནས་ལྷག་མཐོང་མཉམ་པ་ལས། བྱང་ཆུབ་སེམས་ནི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་(14)ལ་བྱ། འདོད་ཆགས་བློ་ནི་བདུད་འདྲ་ལ། སྦྱིན་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། སྦྱིན་ཆགས་གཉིས་མེད་མཉམ་པ་ལས། བྱང་ཆུབ་སེམས་ཀྱིས་ཟིལ་པར་འཐིགས། ཟིལ་ཐིགས་གཅེས་ཀྱང་དེ་ལ་བྱ། ཕྲག་དོག་བློ་ནི་བདུད་འདྲ་ལ། ཡངས་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཡངས་དོགས་གཉིས་མེད་མཉམ་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། འཁྲུལ་པའི་བློ་ནི་བདུད་འདྲ་ལ། ཤེས་རབ་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། འཁྲུལ་ཤེས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་འཐིག་ཟེས་ཀྱང་དེ་ལ་བྱ། གཏང་སྙོམས་བློ་ནི་བདུད་འདྲ་ལ། བརྩོན་འགྲུས་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། བརྩོན་དལ་གཉིས་མེད་མཉམ་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་གཅེས་ཀྱང་དེ་ལ་བྱ། སྡུག་བསྔལ་བློ་ནི་བདུད་འདྲ་ལ། བདེ་བའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་(15)བྱ། བདེ་སྡུག་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། རྟོགས་འཛིན་བློ་ནི་བདུད་འདྲ་ལ། ལྟ་བའི་སེམས་ནི་རྩི་འདྲ་སྟོང་། བདུད་རྩི་ཞེས་ཀྱང་དེ་ལ་བྱ། ལྟ་རྟོགས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། ཤུགས་མེད་བློ་ནི་བདུད་འདྲ་ལ། སྟོབས་ཆེན་སེམས་ནི་རྩི་འདྲ་སྟོང་། བདུད་རྩི་ཞེས་ཀྱང་དེ་ལས་བྱ། སྟོབས་ཤུགས་གཉིས་མེད་མཉམས་པ་ལ། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིག་ཅེས་ཀྱང་དེ་ལ་བྱ། ཕྲིན་ལས་བློ་ནི་བདུད་འདྲ་ལ། ལྷུན་གྲུབ་སེམས་ནི་རྩི་འདྲ་སྟོང་། བདུད་རྩི་ཅེས་ཀྱང་དེ་ལ་བྱ། ལས་གྲུབ་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིག་ཅེས་ཀྱང་དེ་ལ་བྱ། སྤྱོད་པའི་བློ་ནི་བདུད་འདྲ་ལས། (16)རྣམ་དག་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། དགེ་སྤྱོད་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། དམ་ཚིག་བློ་ནི་བདུད་འདྲ་ལ། ཡེ་སྲུངས་སེམས་ནི་རྩི་འདྲ་སྟོང་། བདུད་རྩི་ཞེས་ཀྱང་དེ་ལ་བྱ། ཡེ་དམ་གཉིས་མེད་མཉམས་པ་ལས། བྱང་ཆུབ་སེམས་ཀྱིས་ཟིལ་པར་འཐིགས། ཟིལ་ཐིགས་ཅེས་པས་དེ་ལ་བྱ། དགྲ་ཚོགས་བློ་ནི་བདུད་འདྲ་ལ། བཟོད་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། དགྲ་བཟོད་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིག་ཅེས་ཀྱང་དེ་ལ་བྱ། མཚོན་པའི་བློ་ནི་བདུད་འདྲ་ལ། དམིགས་མེད་སེམས་ནི་རྩི་འདྲ་སྟོང་། བདུད་རྩི་ཞེས་ཀྱང་དེ་ལ་བྱ། དམིགས་མཚོན་གཉིས་མེད་མཉམ་པ་ལས། བྱང་ཆུབ་སེམས་ཀྱི་ཟིལ་(17)པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། ཀུན་བརྟགས་བློ་ནི་བདུད་འདྲ་ལ། ཐིག་ལེ་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཐིགས་བརྟགས་གཉིས་མེད་མཉམས་པ་ལས། བྱང་ཆུབ་སེམས་ཀྱིས་ཟིལ་པར་འཐིགས། ཟིལ་འཐིགས་ཅེས་དེ་ལ་བྱ། འཁོར་བའི་སེམས་ནི་བདུད་འདྲ་ལ། མ་ཆགས་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། མ་འཁོར་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། རྨོངས་པའི་བློ་ནི་བདུད་འདྲ་ལ། གསལ་བའི་སེམས་ནི་རྩི་འདྲ་སྟོང་། བདུད་རྩི་ཞེས་ཀྱང་དེ་ལ་བྱ། གསལ་རྨོངས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། གཡོའ་རྩོལ་བློ་ནི་བདུད་འདྲ་ལ། དགོངས་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། གཡོའ་དགོངས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་(18)ཀྱང་དེ་ལ་བྱ། འགྱུར་ལྡོག་བློ་ནི་བདུད་འདྲ་ལ། བསམ་གཏན་སེམས་ནི་རྩི་འདྲ་གཏོང་། བདུད་རྩི་ཅེས་ཀྱང་དེ་ལ་བྱ། བསམ་འགྱུར་གཉིས་མེད་མཉམ་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་པར་ཅེས་ཀྱང་དེ་ལ་བྱ། སྒྲིབས་པའི་བློ་ནི་བདུད་འདྲ་ལ། རིགས་པའི་སེམས་ནི་རྩི་འདྲ་གཏོང་། བདུད་རྩི་ཀྱང་དེ་ལ་བྱ། རིག་སྒྲིབས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིག་ཅེས་ཀྱང་དེ་ལ་བྱ། ཉེས་སྐྱོན་བློ་ནི་བདུད་འདྲ་ལ། ཡོན་ཏན་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། སྐྱོན་ཡོན་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། མུན་ནག་བློ་ནི་བདུད་འདྲ་ལ། འོད་ཟེར་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། འོད་མུན་གཉིས་ན་དེ་མཉམས་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། འཁྲིགས་ཆགས་བློ་ནི་བདུད་འདྲ་ལ། ཐབས་ཆེན་སེམས་(19)ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཐབས་འཁྲིགས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། ལོག་པའི་བློ་ནི་བདུད་འདྲ་ལ། བདེན་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། བདེན་ལོག་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལས་བྱ། ཤེས་བྱའི་བློ་ནི་བདུད་འདྲ་ལ། ངང་ཉིད་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ངང་ཤེས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། གཞན་དབང་བློ་ནི་བདུད་འདྲ་ལ། བདག་ཉིད་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། བདག་གཞན་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་(20)འཐིགས། ཟིལ་ཐིགས་ཅེས་ཀྱང་དེ་ལ་བྱ། བཅིངས་ཚད་བློ་ནི་བདུད་འདྲ་ལ། བྱང་ཆུབ་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། བྱངས་བཅིངས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། འཆི་འཕོས་བློ་ནི་བདུད་འདྲ་ལ། གཡུང་དྲུང་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། གཡུང་བཅིངས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། འཛིན་ཆགས་བློ་ནི་བདུད་འདྲ་ལ། ཚད་མེད་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། མེད་འཛིན་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། སྟོར་བྲལ་བློ་ནི་བདུད་འདྲ་ལ། ཏིང་འཛིན་གཉིས་མེད་མཉམས་པ་ལས། (21)ཏིང་འཛིན་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། འཛིན་བྲལ་གཉིས་མེད་མཉམས་པ་ལས། བྱང་ཆུབ་སེམས་ན་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། སྤོངས་པའི་བློ་ནི་བདུད་འདྲ་ལ། གྲུབ་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། གྲུབས་སྤངས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལས་བྱ། མངོན་མཐོང་བློ་ནི་བདུད་འདྲ་ལ། ཁྱབ་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཁྱབ་མཐོང་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། ཐབས་མེད་བློ་ནི་བདུད་འདྲ་ལ། རྫུ་འཕྲུལ་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། འཕྲུལ་ཐབས་གཉིས་མེད་མཉེམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། གོལ་སའི་བློ་ནི་བདུད་འདྲ་ལ། མན་ངག་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། གོལ་ངག་གཉིས་མེད་མཉམས་པ་ལས། བྱང་ཆུབ་སེམས་(22)ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། ངེས་མེད་བློ་ནི་བདུད་འདྲ་ལ། གདེངས་ཆེན་སེམས་ནི་རྩི་འདྲ་གཏོང་། བདུད་རྩི་ཞེས་བྱང་དེ་ལ་བྱ། གདེངས་མེད་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། བྱ་བརྩལ་བློ་ནི་བདུད་འདྲ་ལ། རྩོལ་མེད་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། མེད་བརྩལ་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། བག་ཆགས་བློ་ནི་བདུད་འདྲ་ལ། རང་སྣང་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། སྣང་ཆགས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། རེ་སྨོས་བློ་ནི་བདུད་འདྲ་ལ། ཡེ་ཉིད་སེམས་ནི་རྩི་འདྲ་གཏོང་། བདུད་རྩི་ཞེས་(23)ཀྱང་དེ་ལ་བྱ། ཡེ་སྨོས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ།  མངོན་ཤེས་བློ་ནི་བདུད་འདྲ་ལ། ཆེ་བའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཆེ་མངོན་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ།  སྟོད་ཟད་བློ་ནི་བདུད་འདྲ་ལ། ཤེས་རིགས་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཤེས་རྟོང་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ།  སྒྲོ་བསྐུལ་བློ་ནི་བདུད་འདྲ་ལ། ཡང་དག་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཡང་བསྒྲོད་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། སྤོངས་ལེན་བློ་ནི་བདུད་འདྲ་ལ། ཆུབ་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཆུབ་སྤོངས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། སོ་སོའི་བློ་ནི་བདུད་འདྲ་ལ། གཉིས་མེད་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། གཉིས་མེད་སོ་སོར་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་(24)ཅེས་ཀྱང་དེ་ལ་བྱ། གཟུགས་བརྙེན་བློ་ནི་བདུད་འདྲ་ལ། སྐུ་ཉིད་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། སྐུ་གཟུགས་གཉིས་མེད་མཉམ་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ།  སྲེད་ལེན་བློ་ནི་བདུད་འདྲ་ལ། སྐྱེ་མེད་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། མེད་ལེན་གཉིས་མེད་མཉམས་པ་ལ། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། དཔྱོད་པའི་བློ་ནི་བདུད་འདྲ་ལ། དཔེ་བྱེད་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། དཔེ་སྤྱོད་གཉིས་མེད་མཉམ་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ།   འདུ་བྱེད་བློ་ནི་བདུད་འདྲ་ལ། འདས་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། འདས་བྱེད་གཉིས་མེད་མཉམ་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། མཚན་མའི་བློ་ནི་བདུད་འདྲ་ལ། མེད་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། མེད་མཚན་(25)གཉིས་མེད་མཉམ་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། དངོས་པོའི་བློ་ནི་བདུད་འདྲ་ལ། ཕྱལ་བའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཕྱལ་དངོས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། ཀུན་འབྱུང་བློ་ནི་བདུད་འདྲ་ལ། གཅིག་པའི་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། གཅིག་ཀུན་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། འབད་རྩོལ་བློ་ནི་བདུད་འདྲ་ལ། ལྷུན་རྫོགས་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ལྷུན་རྩོལ་གཉིས་མེད་མཉམ་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། ཅི་བཞིན་བློ་ནི་བདུད་འདྲ་ལ། དེ་བཞིན་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། དེ་བཞིན་ཅི་བཞིན་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། འབྱུང་འཇུག་བློ་ནི་བདུད་འདྲ་ལ། (26)ཡེ་གནས་སེམས་ནི་བདུད་འདྲ་ལ། བདུད་རྩི་ཞེས་ཀྱང་དེ་ལ་བྱ། ཡེ་འབྱུང་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། མངོན་སྤྲུལ་བློ་ནི་བདུད་འདྲ་ལ། མ་བཅོས་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། མ་བཅོས་མངོན་སྤྲུལ་མཉམ་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། དུས་ཀྱིས་བློ་ནི་བདུད་འདྲ་ལ། ཡེ་ཡོད་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། ཡེ་དུས་གཉིས་མེད་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། རྣམས་རྟོག་བློ་ནི་བདུད་འདྲ་ལ། མ་ཡིན་སེམས་ནི་རྩི་འདྲ་གཏོང་། བདུད་རྩི་ཞེས་ཀྱང་དེ་ལ་བྱ། མ་ཡིན་རྣམས་རྟོགས་མཉམས་པ་ལས། བྱང་ཆུབ་སེམས་ཀྱི་ཟིལ་པར་འཐིགས། ཟིལ་ཐིགས་ཅེས་ཀྱང་དེ་ལ་བྱ། ལྟ་བ་རྒྱ་མཚོ་བོན་ཉིད་ཀློང་དུ་ཡོངས། མན་ངག་རྒྱ་མཚོ་སེམས་ཉིད་རྟོགས་པ་ཆེ། སྣང་སྲིད་རྒྱ་མཚོ་སྐྱེ་འགྲོ་ཡོངས་ཀྱིས་སྣོད། (27)མཁའ་ཀློང་ཡོངས་པའི་སྣད་དུ་རིན་ཆེན་རྒྱ་མཚོའ་འཁྱིལ། རིན་ཆེན་གསེར་གྱི་ཉ་མོ་འགྱུ་ཞིང་འཕྱོང་། ཉམས་ང་མེད་པར་རྩལ་སྦྱངས་རེ་དོགས་མེད་པར་ཆེ། གསེར་གྱི་ཉ་མོ་རྒྱ་མཚོའི་བག་ལས་མ་ཉལ་ན། གཞན་དབང་འཁྲུལ་པའི་བློ་ཡིས་གཡོ་ཞིང་འཁྲུགས་པར་བྱེད། ལྟ་བ་རྒྱ་མཚོའ་བོན་ཉིད་ཀློང་དཀྱིལ་དུ། རྟོགས་པ་རིགས་པ་གསེར་གྱི་ཉ་མོ་འཕྱོ། ལྟ་རྟོགས་གཉིས་མེད་མཉམས་པ་བག་ལ་ཉལ། སྟོང་པ་རྒྱ་མཚོའ་བོན་ཉིད་ཀློང་དཀྱིལ་དུ། སྣང་བ་རིགས་པ་གསེར་གྱི་ཉ་མོ་འཕྱོ། སྣང་སྟོང་གཉིས་མེད་མཉམས་པ་བག་ལ་ཉལ། ཆད་པ་རྒྱ་མཚོའ་བོན་ཉིད་ཀློང་དཀྱིལ་དུ། རྟོགས་པ་རིགས་པ་གསེར་གྱི་ཉ་མོ་འཕྱོ། རྟག་ཆད་གཉིས་མེད་མཉམས་པ་བག་ལ་ཉལ། མེད་པ་རྒྱ་མཚོ་བོན་ཉིད་ཀློང་དཀྱིལ་དུ། ཡོད་པ་རིགས་པ་གསེར་གྱིས་ཉ་མོ་འཕྱོ། ཡོད་མེད་གཉིས་མེད་མཉམས་པ་བག་ལ་ཉལ། འགག་པ་རྒྱ་མཚོ་བོན་ཉིད་ཀློང་(28)དཀྱིལ་དུ། སྐྱེ་བ་རིགས་པ་གསེར་གྱིས་ཉ་མོ་འཕྱོ། སྐྱེ་འགག་གཉིས་མེད་མཉམ་པ་བག་ལ་ཉལ། སྤངས་པ་རྒྱ་མཚོ་བོན་ཉིད་ཀློང་དཀྱིལ། ལེན་པ་རིགས་པ་གསེར་གྱི་ཉ་མོ་འཕྱོ། སྤང་ལེན་གཉིས་མེད་མཉམས་པ་བག་ལ་ཉལ། དངོས་མེད་རྒྱ་མཚོ་བོན་ཉིད་ཀློང་དཀྱིལ་དུ། སྣང་གསལ་རིགས་པ་གསེར་གྱི་ཉ་མོ་འཕྱོ། དངོས་མེད་སྣང་གསལ་གཉིས་མེད་མཉམ་པ་བག་ལ་ཉལ། མ་གཡོས་རྒྱ་མཚོ་བོན་ཉིད་ཀློང་དཀྱིལ་དུ། མ་བཅོས་རིགས་པ་གསེར་གྱི་ཉ་མོ་འཕྱོ། མ་གཡོས་མ་བཅོས་གཉིས་མེད་མཉམས་པ་བག་ལ་ཉལ། བོན་ཉིད་དབྱིངས་ནས་རིགས་པའི་བཅུད་ཕྱུང་བ། ཕྱིན་ཅི་མ་ལོག་མཉམས་པ་བག་ལ་ཉལ། ཉི་མའི་ཟེར་དང་ཆུ་ཟླའི་དཀྱིལ་འཁོར་ཚུལ་བཞིན་དུ། ཐམས་ཅད་བདེ་ཆེན་ངང་ལས་ཐིམ་པར་འདུས། རྒྱ་མཚོའི་འོད་དང་ནམ་མཁའི་ངོགས་བཞིན་དུ། གཉིས་མེད་ངང་ལས་དེ་ནི་དེ་བཞིན་ནོ། གཉིས་འབྱེད་སྒྱུ་མས་བསླུས་པས་དེ་ཐོབ་ག་ལ་འགྱུར། རང་འབྱུང་ཡེ་ཤེས་ཐིག་ལེ་ཉག་གཅིག་མ། ནམ་མཁའི་དབྱིངས་སུ་རང་བཞིན་ཡེ་སངས་རྒྱས། (29)ཀུན་བཟང་ཡངས་པ་བདེ་ཆེན་བོན་གྱི་དབྱིངས། གཟུགས་མེད་ཁྱབ་བདལ་ཡེ་ཤེས་སྣོད་དུ་ཡངས། གལ་ཏེ་བྱང་ཆུབ་སེམས་ལས་གཟུགས་ཡོད་ནས། ནམ་མཁའ་བར་སྣང་ས་འདི་ཡང་སེམས་ཀྱི་སྣོད་དུ་ཆུང་། དངོས་མེད་ཡུལ་ནས་གཟུགས་མེད་སྐུ་གནས་པས། དོགས་པ་མེད་པ་རང་བཞིན་ཡེ་ནས་བདེ། རྩེ་མོ་བྱུང་རྒྱལ་ཡེ་སྲིད་མཁའ་ལ་བདེ། རྩ་བ་ཀློང་ཡོངས་ཟད་པ་མེད་པར་བདེ། ཁྱུང་ཆེན་གཤོགས་རྫོགས་བར་སྣང་མཁའ་ལས་ལྡིང་། ངམ་གྲོགས་ཤ་ཤོ་གྱེན་མཐུར་མེད་པར་ཉམས་མི་ང་། གོང་ལྟར་གཟས་ཀྱང་ས་སྟབས་གཅོད་པར་བདེ། སེང་ཆེན་རྩལ་རྫོགས་རི་རབ་རྩེ་ལས་མཆོངས། ཆུ་རླུང་གངས་དང་རི་རབ་ཉམས་མི་ང་། གོང་ལྟར་གཟས་ཀྱང་ས་སྟབས་གཅོད་པར་བདེ། རིན་ཅེན་ཙན་དན་འདམས་ཀྱིས་ཕུར་པ་འདིས། གོང་ལྟར་གཟས་ཀྱང་ས་སྟབས་བསྐོར་བར་བདེ། རང་དབང་ཡེ་ཤེས་མངོན་དུ་གྱུར་པ་ཡིས། གང་ལྟར་དགོངས་ཀྱང་དོན་དམ་རྟགས་པར་བདེ། ཡེ་ཡོད་བོན་ལས་ཡེ་ཁྱབ་སེམས་གནས་པས། དུས་མཐའ་མེད་པར་གཡུང་དྲུང་སྐུ་རུ་བདེ། སྐྱེ་མེད་བོན་ལས་མི་འགག་སེམས་བཞག་པ། གསལ་ལ་(30)རང་བཞིན་མེད་པའི་ཡེ་ཤེས་འོད་དུ་བདེ། སྤོངས་པའི་ལམ་ནི་གྲུབ་པའི་རྒྱུ་རུ་བདེ། དམིགས་མེད་ལམ་ནི་འཁོར་བ་མེད་པར་བདེ། རིགས་པའི་ལམ་ནི་བགྲོད་པ་མེད་པར་བདེ། ཡེ་ཤེས་ལམ་ནི་གོལ་ས་མེད་པར་བདེ། ཤེས་རབ་ལམ་ནི་འཁྲུལ་པ་མེད་པར་བདེ། སྟོབས་ཀྱིས་ལམ་ནི་འགགས་པ་མེད་པར་བདེ། ཐིག་ལེའི་ལམ་ནི་ཡོ་གལ་མེད་པར་བདེ། གཤེན་རབ་ལམ་ནི་སྐྱེ་འགགས་མེད་པར་བདེ། ཐར་བའི་ལམ་ནི་འགགས་པ་མེད་པར་བདེ། དགོངས་པའི་ལམ་ནི་གཟའ་གཏད་མེད་པར་བདེ། ཏིང་འཛིན་ལམ་ནི་འགྱུར་བ་མེད་པར་བདེ། བཟོད་པའི་ལམ་ནི་བྱུང་ཚོར་མེད་པར་བདེ། སེམས་ཅན་ལམ་ནི་སངས་རྒྱས་རྟོགས་ན་བདེ། སྣང་སྲིད་ལམ་ནི་ནམ་མཁའི་ངང་དུ་བདེ། འཁོར་བའི་ལམ་ནི་བོན་ཉིད་རྟོགས་ན་བདེ། དུག་གསུམ་ལམ་ནི་བདུད་རྩི་འཐིགས་ནས་བདེ། སྡུག་བསྔལ་ལམ་ནི་བདེ་བ་རྟོགས་ན་བདེ། ཐུགས་རྗེའི་ལམ་ནི་དཔག་ཏུ་མེད་ན་བདེ། སྦྱིན་པའི་ལམ་ནི་དམིགས་པ་མེད་ན་བདེ། མན་ངག་ལམ་ནི་རྡེངས་དང་ཆས་ན་བདེ། དམ་ཚིག་ལམ་ནི་བླང་དོར་མེད་(31)ནས་བདེ། སྨོན་ལམ་ལམ་ནི་རེ་དོགས་མེད་པར་བདེ། བྱམས་པའི་ལམ་ནི་བདག་གཞན་མེད་ན་བདེ། ཞི་བའི་ལམ་ནི་མ་རྨོངས་པ་ན་བདེ། གསལ་བའི་ལམ་ནི་མ་གཡོས་པ་ན་བདེ། ཡངས་པའི་ལམ་ནི་ཁྱབ་ཅིང་བདལ་ན་བདེ། སྐུ་ཡི་ལམ་ནི་བྱང་ཆུབ་ཆེན་པོར་བདེ། གསུང་གི་ལམ་ནི་རང་བཞིན་མེད་ན་བདེ། ཐུགས་ཀྱི་ལམ་ནི་མཉམས་པ་ཉིད་དུ་བདེ། ཡོན་ཏན་ལམ་ནི་ཀུན་ལ་སྙོམས་ན་བདེ། འཕྲིན་ལས་ལམ་ན་བརྩལ་དུ་མེད་ན་བདེ། ཐབས་ཀྱི་ལམ་ནི་གཉིས་སུ་མེད་ན་བདེ། ལྟ་བའི་ལམ་ནི་ཡེ་རྟོགས་ཆེན་པོར་བདེ། དོན་གྱི་ལམ་ནི་བརྗོད་དུ་མེད་པར་བདེ། བདེན་པའི་ལམ་ནི་དེ་བཞིན་ཉིད་དུ་བདེ། སེམས་ཉིད་ལམ་ནི་མ་བཅོས་པ་རུ་བདེ། མཉམས་ཉིད་མ་བཅོས་ཡེ་ཤེས་ལྷུན་ལ་གནས། མ་འདྲེས་རྟོགས་པ་ཚིག་གི་ལོ་མ་ཅན། གཞའ་ཚོན་སྒྱུ་མ་འདི་(32)ལ་དཔྱད་དུ་མེད། སྒྱུ་མས་སྒྱུ་མ་བསླུས་ན་གཞན་དབང་མངོན་སྤྲུལ་ཐོབས། ཀུན་བཟང་ངང་ལ་ཡེ་མེད་ཀུན་མཉམས་སྟེ། འཁྲུལ་པ་བློ་ཡིས་སྒྱུ་མ་དངས་དུ་བླངས། གཟུགས་འཛིན་སྒྱུ་མ་དེ་ནི་ཟོ་ཆུའི་རྒྱུད་མ་འདྲ། བག་ཆགས་དེ་ལ་ཞེན་པས་ཀུན་འབྱུང་རང་ལ་ཤར། ཀུན་འབྱུང་རང་ལ་ཤར་བས་བདག་དང་གཞན་དུ་བཟུང་། འཁྲུལ་པ་དེ་ཡིས་མཉམས་པའི་དོན་ལས་འགྲིབས། ཤེས་རབ་གསལ་བས་འཁྲུལ་པ་མེད་པར་བྱ། བདག་དང་གཞན་དུ་མི་བཟུངས་ཀུན་འབྱུང་བདག བག་ཆགས་དོན་ལས་ཞེན་པས་ཟོ་ཆུའི་རྒྱུད་མ་བཅད། ཟོ་ཆུའི་རྒྱུད་མ་བཅད་པས་སྒྱུ་མ་བརྒྱད་དུ་རྟོགས། སྒྱུ་མས་བསླུ་རུ་མེད་པས་ཀུན་བཟང་ངང་ལ་མཉམས། ཡེ་ཤེས་རང་དབང་ཐོབས་པས་གཞན་དབང་ཡེ་མི་སྲིད། སྐྱོན་རྣམས་སྒྱུ་མར་ཤེས་པས་དགྲ་ལ་ཞེ་མི་སྡང་། ཡོན་ཏན་སྒྱུ་མར་ཤེས་པས་གཉེན་ལས་དོན་མི་ཆགས། རིན་(33)ཆེན་སྒྱུ་མར་ཤེས་པས་ནོར་ལས་ཆགས་པ་མེད། ཕུང་པོ་སྒྱུ་མར་ཤེས་པས་ཅི་ལས་རག་མི་ལུས། ཐམས་ཅད་སྒྱུ་མར་ཤེས་པས་འབྲས་བུ་གསུམ་ལས་རྟེན་མ་འཆའ། སྒྱུ་མའི་བསླུ་བྲིད་དེ་ལ་ཆགས་ཤིང་ཞན་པར་ག་ལ་འགྱུར། ལྟ་བ་ནམ་མཁའ་ཡེ་ཤེས་དབྱིངས་ལ་འཕྱོ། མན་ངག་ནམ་མཁའ་ཡེ་ཤེས་གདེངས་དང་ལྡན། སེམས་ཉིད་དབྱིངས་ལ་གཏུམས་པས་སེམས་ལ་ལྡོག་ས་མེད། སྣང་བ་རང་ལ་ཤར་བས་ནུབ་པའི་དུས་མཐའ་མེད། དགོས་དགུ་རང་ལ་ཚངས་པས་བཙལ་བའི་ཐ་སྙད་མེད། རྩལ་གསུམ་ལུས་ལ་རྫོགས་པས་མ་ནུས་མ་གྲུབ་མེད། འཁྲུལ་པའི་བྱུང་ཚོར་མེད་པས་དགྲ་རྣམས་ཡེ་ནས་མེད། བཟོད་ཐོབ་རྒྱལ་པོ་བདེ་བའི་མཆོག་ཅེས་བྱ། འོད་ཟེར་རིགས་པས་ཡང་དགས་ས་མནན་པས། གནོད་ཅིང་འཇིགས་པས་ཡོངས་དང་ཡེ་ནས་བྲལ། མི་མཉམས་མཉམས་པས་མཉམས་པ་ཆེན་(34)པོའི་མཆོག ཡོད་མེད་མཐའ་ལས་འདས་པས་ཐམས་ཅད་སེམས་ཀྱིས་ངང་ལས་མཉམས། ཐོག་དང་ཐ་མ་མེད་པས་དུས་གསུམ་སེམས་ཀྱི་ངང་ལས་མཉམས། མཐའ་དབུས་མེད་པས་ཕྱོགས་མཚམས་སེམས་ཀྱི་ངང་ལས་མཉམས། ནམ་མཁའི་ངོགས་བཞིན་ཤེས་པས་ཁ་དོག་སེམས་ཀྱི་ངང་ལ་མཉམས། ཐམས་ཅད་འབྱུང་བའི་གནས་སུ་གྱུར་པས་སྡེ་སྣོད་སེམས་ཀྱི་ངང་ལས་མཉམས། ཡང་དག་མཁའ་ལ་མཉམས་པར་དོན་རྫོགས་པས། འཁྲུལ་པའི་རྗེས་སུ་སོའི་དོན་མི་རྟོགས། སེམས་དང་ནམ་མཁའི་སྣོད་ཡངས་ནི། ཐམས་ཅད་ཀུན་གྱི་གཞི་རུ་གྱུར། བདལ་པ་ཆེན་པོ་གྱུར་པ་ལས། འདི་ཞེས་བྱ་བར་དཔག་ཏུ་མེད། འདས་པ་ཆེན་པོའི་གྱུར་པ་ལས། མཚོན་ཅིང་བརྗོད་དུ་ག་ལ་ཡོད། ཟད་པ་མེད་པ་གཡུང་དྲུང་ཚེ་ཡིས་རྒྱལ་པོ་འདི། ཐམས་ཅད་ཀུན་རྟོགས་ལུང་གིས་བདེན་པ་ཅན། རིགས་པའི་དམར་ཐག་བདེན་པའི་མཆོག་དུ་གྱུར། ཉི་ཟེར་མ་ལས་འདུས་པ་བཞིན། དོན་དམ་གང་ལ་འདུས་པའི་གདར་ཐག་གཅད། ཐམས་ཅད་ཡིད་(35)ཅི་ལ་ཆེས་པའི་དམར་ཐག་དང་། སྤྱོད་པའི་འབྲས་བུ་གར་སྨིན་པའི་དམར་ཐག་དང་། སྨིན་པའི་དོན་ཇི་ལྟར་གནས་པའི་དམར་ཐག་དང་། ལྟ་བའི་དོན་ཡོད་ཅི་ལས་ཆེས་པའི་དམར་ཐག་དང། ལྟ་བ་མངོན་དུ་གྱུར་པའི་དམར་ཐག་དང་། ལྟ་བ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། རིགས་པའི་དོན་ཡོད་ཅི་ལས་ཆེས་པའི་དམར་ཐག་དང་། རིགས་པ་མངོན་དུ་གྱུར་པའི་དམར་ཐག་དང་། རིགས་པ་མངོན་དུ་གྱུར་པ་ཅི་ལྟར་གནས་པའི་དམར་ཐག་དང་། ཡེ་ཤེས་ཀྱི་ཡིད་ཅི་ལས་ཆེས་པའི་དམར་ཐག་དང་། ཡེ་ཤེས་མངོན་དུ་གྱུར་པའི་དམར་ཐག་དང་། ཡེ་ཤེས་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། ཤེས་རབ་ཀྱི་ཡིད་ཅི་ལས་ཆེས་པའི་དམར་ཐག་དང་། ཤེས་རབ་མངོན་དུ་གྱུར་པའི་དམར་ཐག་དང་། ཤེས་རབ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། སྟོབས་ཀྱི་ཡིད་ཅི་ལས་ཆེས་པའི་དམར་ཐག་དང་། སྟོབས་མངོན་དུ་གྱུར་པའི་དམར་ཐག་དང་། སྟོབས་མངོན་དུ་གྱུར་པ་ཅི་ལྟར་གནས་པའི་དམར་ཐག་དང་། ཐིག་ལེ་ཡིད་(36)ཅི་ལ་ཆེས་པའི་དམར་ཐག་དང་། ཐིག་ལེ་མངོན་དུ་གྱུར་པའི་དམར་ཐག་དང་། ཐིག་ལེ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། དགོངས་པ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། དགོངས་པ་ཐམས་ཅད་མངོན་དུ་གྱུར་པའི་དམར་ཐག་དང་། དགོངས་པ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། ཏིང་ངེ་འཛིན་གྱི་ཡིད་ཅི་ལས་ཆེས་པའི་དམར་ཐག་དང་། ཏིང་ངེ་འཛིན་མངོན་དུ་གྱུར་པའི་དམར་ཐག་དང་། ཏིང་ངེ་འཛིན་དུ་གྱུར་པ་ཇི་ལྟར་གནས་པའི་དམར་ཐག་དང་། ལམ་གྱི་རྣམས་པ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། ལམ་གྱི་རྣམས་པ་ཐམས་ཅད་མངོན་དུ་གྱུར་པའི་དམར་ཐག་དང་། ལམ་མངོན་དུ་གྱུར་པ་ཅི་ལྟར་གནས་པའི་དམར་ཐག་དང་། རྒྱུ་དང་འབྲས་བུ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། རྒྱུ་དང་འབྲས་བུ་མངོན་དུ་གྱུར་པའི་དམར་ཐག་དང་། རྒྱུ་དང་འབྲས་བུ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། སྣང་སྲིད་ཐམས་ཅད་ཡིད་(37)ཅི་ལས་ཆེས་པའི་དམར་ཐག་དང་། སྣང་སྲིད་ཐམས་ཅད་མངོན་དུ་གྱུར་པའི་དམར་ཐག་དང་། སྣང་སྲིད་ཐམས་ཅད་མངོན་དུ་གྱུར་པ་ཅི་ལྟར་གནས་པའི་དམར་ཐག་དང་། བཟོད་པ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། བཟོད་པ་མངོན་དུ་གྱུར་པའི་དམར་ཐག་དང་། བཟོད་པ་མངོན་དུ་གྱུར་པ་ཅི་ལྟར་གནས་པའི་དམར་ཐག་དང། ཐུགས་རྗེ་ཐམས་ཅད་ཀྱི་ཡིད་ཅི་ལས་ཆེས་པའི་དམར་ཐག་དང་། ཐུགས་རྗེ་མངོན་དུ་གྱུར་པའི་དམར་ཐག་དང་། ཐུགས་རྗེ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། སྦྱིན་པ་ཐམས་ཅད་ཡིད་ཅི་ལ་ཆེས་པའི་དམར་ཐག་དང་། སྦྱིན་པ་མངོན་དུ་གྱུར་པའི་དམར་ཐག་དང་། སྦྱིན་པ་མངོན་དུ་གྱུར་པའི་ཇི་ལྟར་གནས་པའི་དམར་ཐག་དང་། མན་ངག་ཐམས་ཅད་ཡིད་ཅི་ལ་ཆེས་པའི་དམར་ཐག་དང་། མན་ངག་མངོན་དུ་གྱུར་བའི་དམར་ཐག་དང་། མན་ངག་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། དམ་ཚིག་ཐམས་ཅད་ཀྱི་ཡིད་ཅི་ལས་ཆེས་པའི་དམར་ཐག་དང་། དམ་ཚིག་ཐམས་ཅད་མངོན་དུ་གྱུར་པའི་དམར་ཐག་དང་། དམ་ཚིག་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། སྨོན་ལམ་ཐམས་ཅད་ཡིད་ཅི་ལ་ཆེས་པའི་(38)དམར་ཐག་དང་། སྨོན་ལམ་མངོན་དུ་གྱུར་པའི་དམར་ཐག་དང་། སྨོན་ལམ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། བྱམས་པ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། བྱམས་པ་མངོན་དུ་གྱུར་པའི་དམར་ཐག་དང་། བྱམས་པ་མངོན་དུ་གྱུར་པའི་ཇི་ལྟར་གནས་པའི་དམར་ཐག་དང་། ཞི་བ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། ཞི་བ་མངོན་དུ་གྱུར་པའི་དམར་ཐག་དང་། ཞི་བ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། གསལ་བ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། གསལ་བ་མངོན་དུ་གྱུར་པའི་དམར་ཐག་དང་། གསལ་བ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། ཡངས་པ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། ཡངས་པ་མངོན་དུ་གྱུར་པའི་དམར་ཐག་དང་། ཡངས་པ་མངོན་དུ་གྱུར་པ་ཅི་ལྟར་གནས་པའི་དམར་ཐག་དང་། ཡོན་ཏན་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། ཡོན་ཏན་མངོན་དུ་གྱུར་པའི་དམར་ཐག་དང་། ཡོན་ཏན་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། ཕྲིན་ལས་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། ཕྲིན་ལས་མངོན་དུ་གྱུར་པའི་དམར་(39)ཐག་དང་། ཕྲིན་ལས་མངོན་དུ་གྱུར་པ་ཅི་ལྟར་གནས་པའི་དམར་ཐག་དང་། སྐུ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། སྐུ་མངོན་དུ་གྱུར་པའི་དམར་ཐག་དང་། སྐུ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། གསུང་ཐམས་ཅད་ཡིད་ལས་ཆེས་པའི་དམར་ཐག་དང་། གསུང་མངོན་དུ་གྱུར་པའི་དམར་ཐག་དང་། གསུང་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། ཐུགས་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། ཐུགས་མངོན་དུ་གྱུར་པའི་དམར་ཐག་དང་། ཐུགས་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། ཐབས་དང་རྫུ་འཕྲུལ་ཡིད་ཅི་ལས་ཆེས་པའི་དམར་ཐག་དང་། ཐབས་དང་རྫུ་འཕྲུལ་མངོན་དུ་གྱུར་བའི་དམར་ཐག་དང་། ཐབས་དང་རྫུ་འཕྲུལ་མངོན་དུ་གྱུར་པ་ཅི་ལྟར་གནས་པའི་དམར་ཐག་དང་། བརྩོན་འགྲུས་ཐམས་ཅད་ཀྱི་ཡིད་ཅི་ལས་ཆེས་པའི་དམར་ཐག་དང་། བརྩོན་འགྲུས་མངོན་དུ་གྱུར་པའི་དམར་ཐག་དང་། བརྩོན་འགྲུས་མངོན་དུ་གྱུར་བ་ཅི་ལྟར་གནས་པའི་དམར་ཐག་དང་། སྤྱོད་པ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། སྤྱོད་པ་མངོན་དུ་གྱུར་བའི་དམར་ཐག་(40)དང་། སྤྱོད་པ་མངོན་དུ་གྱུར་པའི་ཅི་ལྟར་གནས་པའི་དམར་ཐག་དང་། བདེན་པ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། བདེན་པ་མངོན་དུ་གྱུར་པའི་དམར་ཐག་དང་། བདེན་པ་མངོན་དུ་གྱུར་པའི་ཅི་ལྟར་གནས་པའི་དམར་ཐག་དང་། དཔེ་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། དཔེའ་མངོན་དུ་གྱུར་པའི་དམར་ཐག་དང་། དཔེ་མངོན་དུ་གྱུར་པ་ཇི་ལྟར་གནས་པའི་དམར་ཐག་དང་། དོན་ཐམས་ཅད་ཡིད་ཅི་ལས་ཆེས་པའི་དམར་ཐག་དང་། དོན་མངོན་དུ་གྱུར་པའི་དམར་ཐག་དང་། དོན་མངོན་དུ་གྱུར་བ་ཇི་ལྟར་གནས་པའི་དམར་ཐག་དང་། ཀུན་གཞི་བྱང་ཆུབ་ཀྱི་སེམས་ཡིད་ཅི་ལས་ཆེས་པའི་དམར་ཐག་དང་། ཀུན་གཞི་བྱང་ཆུབ་ཀྱི་སེམས་མངོན་དུ་གྱུར་པའི་དམར་ཐག་དང་། ཀུན་གཞི་བྱང་ཆུབ་ཀྱིས་སེམས་མངོན་དུ་གྱུར་པ་ཅི་ལྟར་གནས་པའི་དམར་ཐག་དང་། དམར་ཐག་ཉིད་ཡིད་ཅི་ལས་ཆེས་པའི་དམར་ཐག་དང་། དམར་ཐག་ཐམས་ཅད་མངོན་དུ་གྱུར་པའི་དམར་ཐག་དང་། དམར་ཐག་གི་མངོན་དུ་གྱུར་པ་ཅི་ལྟར་གནས་པའི་དམར་ཐག་དང་། དམར་ཐག་ཐམས་ཅད་ཀྱི་ཚད་ཅིས་གཟུངས་(41)པ་དང་། དམར་ཐག་གིས་ལ་གང་གིས་བཅད་པ་དང་། དམར་ཐག་ཐམས་ཅད་ཀྱི་དོན་གང་ལས་འདུས་པའོ། མི་ནུབ་པའི་རྒྱལ་མཚན་ཡེ་ཤེས་ནམ་མཁའི་དཔེ། སྟོན་པའི་ཐུགས་ལས་རིགས་པའི་བཅུད་ཤར་བས། ཐམས་ཅད་མཁྱེན་པས་ལུང་གི་རྒྱལ་པོར་གསུངས། མཉམ་ལས་མ་འདྲེས་པ་ཡི་གེ་རྩེགས་དགུ་པ། དཔེ་དོན་རྟགས་དང་གསུམ་དུ་མཉམས་པ་འདི། སྐལ་ལྡན་སེམས་ལ་གཉིས་མེད་དོན་དུ་སྒོམས། མི་འགྱུར་ནམ་མཁའ་ལ་ཡེ་ཤེས་གཡུང་དྲུང་དོན། སྐྱེ་མེད་ནམ་མཁའ་ཡེ་ཤེས་གདོད་ནས་དག འཆི་མེད་ནམ་མཁའ་ཡེ་ཤེས་སྐྱེས་སྣང་བཙན། མི་འགྱུར་ནམ་མཁའ་ཡེ་ཤེས་དཔེ་ལས་འདས། ཚད་མེད་ནམ་མཁའ་ཡེ་ཤེས་ལྷུན་ལས་རྫོགས། རྫུ་འཕྲུལ་ནམ་མཁའ་ཡེ་ཤེས་ཅིར་ཡང་སྣང་། ཐིག་ལེ་ནམ་མཁའ་ཡེ་ཤེས་དབྱིངས་ནས་རྫོགས། བདེན་པ་ནམ་(42)མཁའ་ཡེ་ཤེས་ལྷུན་ལས་རྫོགས་ནས་ཐིག་ཆེན་འདེབས། དགོངས་པ་ནམ་མཁའ་ཡེ་ཤེས་ལ་གཡོ་བ་མེད། མན་ངག་ནམ་མཁའ་ཡེ་ཤེས་རྡེངས་དང་ཆས་ནས། ལྟ་བ་ནམ་མཁའ་ཡེ་ཤེས་རྟོགས་པ་ཆེ། སྤྱོད་པ་ནམ་མཁའ་ཡེ་ཤེས་རྣམ་པར་དག ཕྲིན་ལས་ནམ་མཁའ་ཡེ་ཤེས་ལྷུན་གྱིས་གྲུབ། དམ་ཚིག་ནམ་མཁའ་ཡེ་ཤེས་བསྲུང་དུ་མེད། ཏིང་འཛིན་ནམ་མཁའ་ཡེ་ཤེས་མི་འགྱུར་གསལ། ཐུགས་རྗེ་ནམ་མཁའ་ཡེ་ཤེས་དཔག་ཏུ་མེད། ཐབས་ཆེན་ནམ་མཁའ་ཡེ་ཤེས་དབྱིངས་ལས་རོལ། ཤེས་རབ་ནམ་མཁའ་ཡེ་ཤེས་གསལ་བའི་མཆོག ཡོན་ཏན་ནམ་མཁའ་ཡེ་ཤེས་ཀུན་ལས་སྙམས། ཐར་ལམ་ནམ་མཁའ་ཡེ་ཤེས་འཁོར་བ་མེད། དཀྱིལ་འཁོར་ནམ་མཁའ་ཡེ་ཤེས་གཞལ་མེད་ཁང་། སྐུ་གསུངས་ནམ་མཁའ་ཡེ་ཤེས་ཡོངས་ལས་ཁྱབ། གསུངས་དབྱངས་ནམ་མཁའ་(43)ཡེ་ཤེས་རང་བཞིན་མེད། ཐུགས་ཉིད་ནམ་མཁའ་ཡེ་ཤེས་འཁྲུལ་པ་མེད། ངང་ཉིད་ནམ་མཁའ་ཡེ་ཤེས་བཅོས་སུ་མེད། རང་བཞིན་ནམ་མཁའ་ཡེ་ཤེས་འདུས་མ་བྱས། བདག་ཉིད་ནམ་མཁའ་ཡེ་ཤེས་ཉག་གཅིག་མ། དངོས་པོ་ནམ་མཁའ་ཡེ་ཤེས་ཡུལ་ལས་འདས། མཚན་མ་ནམ་མཁའ་ཡེ་ཤེས་རྡུལ་མི་སྲིད། སྨྲ་བསམ་ནམ་མཁའ་ཡེ་ཤེས་བརྗོད་དུ་མེད། འདི་ཞེས་ནམ་མཁའ་ཡེ་ཤེས་གདགས་སུ་མེད། སྟོབས་ཆེན་ནམ་མཁའ་ཡེ་ཤེས་ཤུགས་ཀྱིས་འབྱུང་། བདེན་པ་ནམ་མཁའ་ཡེ་ཤེས་དེ་བཞིན་ཉིད། མཐོང་བའི་ནམ་མཁའ་ཡེ་ཤེས་བདག་ཞལ་ལྟ། དོན་དམ་ནམ་མཁའ་ཡེ་ཤེས་ཅིར་མི་དམིགས། ཡེ་ཤེས་ནམ་མཁའ་ཡེ་ནས་སྤྱོད་ལས་འདས། ཡེ་ཤེས་ཐིག་ལེ་ཡང་དག་གསལ་བའི་མཆོག སྣང་སྲིད་ཐིག་ལེ་གསལ་བའི་མཁའ་ལ་ཤར། བོན་ཉིད་ཐིག་ལེ་ཡེ་ནས་དབྱིངས་ལས་རྫོགས། མི་ནུབ་ཐིག་ལེ་ཡེ་ཤེས་གསལ་བར་སྟོན། མི་འགྱུར་ཐིག་ལེ་ཡེ་ཤེས་གཡུང་དྲུང་སྟོན། སྐྱེ་མེད་ཐིག་ལེ་ཡེ་ཤེས་དབྱིངས་ལ་རྫོགས། སྟོང་པའི་ཐིག་ལེ་ཡེ་ཤེས་ཀུན་བཟང་(44)འོད། ལུང་གིས་ཐིག་ལེ་ཡེ་ཤེས་ཀུན་འབྱུང་གསལ། རྒྱུད་ཀྱི་ཐིག་ལེ་རིག་པ་ཐབས་ཆེན་མཆོག མན་ངག་ཐིག་ལེ་ཡང་དག་ངེས་པར་གསལ། ལྟ་བའི་ཐིག་ལེ་རྟོགས་པའི་རྡེང་དུ་གྱུར། སྤྱོད་པའི་ཐིག་ལེ་མ་ཆགས་རྣམ་པར་དག འཕྲིན་ལས་ཐིག་ལེ་བརྩལ་མེད་ལྷུན་གྱིས་གྲུབ། ལམ་གྱི་ཐིག་ལེ་ཡེ་ཤེས་བགྲོད་དུ་མེད། དགོངས་པའི་ཐིག་ལེ་ཡེ་ཤེས་མི་གཡོ་གསལ། ཏིང་འཛིན་ཐིག་ལེ་ཡེ་ཤེས་མི་འགྱུར་གསལ། ཐུགས་རྗེའི་ཐིག་ལེ་ཡེ་ཤེས་ཀུན་ལ་སྙོམས། རྫུ་འཕྲུལ་ཐིག་ལེ་ཡེ་ཤེས་ཅིར་ཡང་གསལ། འབྱུང་བའི་ཐིག་ལེ་ཡེ་ཤེས་ནམ་མཁའི་ངོགས། ཤེས་རབ་ཐིག་ལེ་མཚན་མའི་ཡུལ་ལས་འདས། བདག་ཉིད་ཐིག་ལེ་ཡེ་ཤེས་གསལ་བའི་མཆོག ཚོགས་ཀྱི་ཐིག་ལེ་ཡེ་ཤེས་གྲུབ་ལ་རྫོགས། གནས་ཀྱི་ཐིག་ལེ་དམིགས་མེད་དེ་བཞིན་གསལ། སྒྲུབ་པའི་ཐིག་ལེ་ཡེ་ཤེས་བྱང་ཆུབ་རྟོགས། གསལ་བའི་ཐིག་ལེ་མཚོན་པ་ཡོངས་དང་བྲལ། བྱམས་པའི་ཐིག་ལེ་མཚོན་པ་ཡོངས་དང་་བྲལ། སྟོབས་ཀྱིས་ཐིག་ལེ་འོད་ཟེར་རིགས་པའི་མཆོག བཟོད་པའི་ཐིག་ལེ་ཡེ་ཤེས་བྱུང་ཚོར་མེད། སྦྱིན་པའི་ཐིག་ལེ་མ་གོད་ཡོངས་ལ་ཁྱབ། སྨོན་ལམ་ཐིག་ལེ་ཡེ་ཤེས་རེ་དོགས་མེད། དམ་ཚིག་ཐིག་ལེ་གཟུང་འཛིན་ཕྱོགས་(45)དང་བྲལ། དངོས་པོའི་ཐིག་ལེར་རང་དབང་མངོན་དུ་གྱུར། རང་བཞིན་ཐིག་ལེ་ཡེ་ཤེས་འདུས་མ་བྱས། བདེན་པའི་ཐིག་ལེ་ཡེ་ཤེས་མི་ནོར་གསལ། རྒྱུ་ཡིས་ཐིག་ལེ་ཡེ་ཤེས་མི་འགགས་གསལ། འབྲས་བུའི་ཐིག་ལེ་ཡེ་ཤེས་འགྱུར་མེད་སྐུ། གཉིས་མེད་ཐིག་ལེ་མཉམས་པ་ཉིད་དུ་རྫོགས། ཡབ་ཡུམ་ཐིག་ལེ་གཉིས་མེད་མཉམ་པར་འབྲེལ། དཔེ་ཡི་ཐིག་ལེ་སྟོང་ལས་རྒྱ་མ་ཆད། དོན་གྱི་ཐིག་ལེ་དམིགས་མེད་ཡུལ་ལས་འདས། རྟགས་ཀྱི་ཐིག་ལེ་མཚོན་པ་མྱ་ངན་འདས། རིགས་པའི་ཐིག་ལེ་གསལ་ལ་རང་བཞིན་མེད། ཡེ་ཉིད་ཐིག་ལེ་གསལ་བ་དེ་བཞིན་ཉིད། བསམ་གཏན་ཐིག་ལེ་བདེ་བའི་ངང་ལ་གནས། སེམས་ཉིད་ཐིག་ལེ་ཅིར་ཡང་མ་བཅོས་པའོ། ལུང་གིས་ཡི་གེ་དགུ་པ་རྫོགས་སྭོ། དང་པོ་སྒོམས་ཆེན་གཤེན་སྒུར་གྱིས་གཏེར་ལུགས་སྭོ། དེ་ནས་ཞུ་གཡས་སྒོམ་ཆེན་གྱིས་ཞུས་པ་ལགས་སོ།། །།བཀྲ་ཤིས་སྭོ། (46)(47)༼ཁ༽      ཡན་ལག་བཅུ་པ་བཞུགས་སོ།།༄༅༅།། །།འདི་ནས་མར་ནི་༼བྱང་༽སེམས་གབ་པ་དགུ་སྐོར་གྱི་ནང་ནས། འགོ་མཇུག་ཏུ་ཁྱབ་པའི་ཡན་ལག་བཅུ་སྟོན་ཏེ། དཀྱུས་ལས་བསྡུས་པ་གསུམ་གྱིས་འགོ་མཇུག་ཏུ་ཁྱབ་པའི་ཡན་ལག གང་ཡིན་ཟེར་ནས་དོན་གྱིས་བཤད་པ། དཔེ་ཐམས་ཅད་ནམ་མཁའ་ལས་བསྡུ། དེ་ཅིའི་ཕྱིར་བསྡུ། དོན་གྱིས་བཤད་པ། དཔེ་གཞན་དག་གང་གིས་མཚོན་ཀྱང་མཚན་མའི་དཔེ་ཡིན་ཏེ། བསྡུ་ཞིང་གཞག་ཏུ་མི་འདོད་དོ། དཔེའ་ནམ་མཁའ་ལ་སྐྱེ་འགག་མེད་པས་ཀྱང་། བྱང་ཆུབ་སེམས་ཀྱི་དཔེའ་རུ་བསྡུ། ནམ་མཁའ་ལ་ཚན་མ་དང་དངོས་པོ་མེད་པས་ཀྱང་། བྱང་ཆུབ་སེམས་ཀྱི་དཔེའ་རུ་བསྡུ། ནམ་མཁའ་ལས་ཐོག་མ་དང་ཐ་མ་མེད་པས་ཀྱང་། བྱང་ཆུབ་སེམས་ཀྱི་དཔེ་ནམ་མཁའ་ལ་བསྡུ། ནམ་མཁའ་ལས་མཐའ་དབུས་མེད་པས་ཀྱང་། བྱང་ཆུབ་སེམས་ཀྱི་དཔེ་ནམ་མཁའ་ལ་བསྡུ། ནམ་མཁའ་ལ་འགྱུར་ལྡོག་(48)མེད་པས་ཀྱང་། བྱང་ཆུབ་སེམས་ཀྱི་དཔེ་ནམ་མཁའ་ལས་བསྡུས། འདུ་འབྲལ་མེད་པས་ཀྱང་བྱང་ཆུབ་སེམས་ཀྱི་དཔེ་ནམ་མཁའ་ལས་བསྡུ། གསལ་ལས་མ་འགགས་པས་ཀྱང་། བྱང་ཆུབ་ཀྱི་དཔེའ་མཁའ་ལས་བསྡུ། ཐིག་ལེ་ཉག་གཅིག་ཏུ་ཡོད་པས་ཀྱང་། བྱང་ཆུབ་སེམས་ཀྱི་དཔེའ་ནམ་མཁའ་ལས་བསྡུ། ནུབ་པའི་དུས་མཐའ་མེད་པས་ཀྱང་བྱང་ཆུབ་སེམས་ཀྱིས་དཔེའ་ནམ་མཁའ་ལ་བསྡུ་བའོ། དོན་ཐམས་ཅད་བོན་ཉིད་ལ་བསྡུ། དེ་ཅིའི་ཕྱིར་ཞེ་ན། བོན་ཉིད་ནམ་མཁའ་ལ་དང་འདྲ་སྟེ་ལས་མི་འབྱུང་པ་མེད་པས་ཀྱང་། དོན་བོན་ཉིད་ལས་བསྡུ། བོན་ཉིད་ནམ་མཁའ་དང་འདྲ་བ་ལས། མི་གནས་པས་མེད་པས་ཀྱང་། དོན་བོན་ཉིད་ལས་བསྡུས། བོན་ཉིད་ནམ་མཁའ་དང་འདྲ་བ་ལ། མ་འདུས་པ་མེད་པས་ཀྱང་། དོན་བོན་ཉིད་ལས་བསྡུ། བོན་ཉིད་ནམ་མཁའ་དང་འདྲ་བ་ལ། གཡོ་བ་རྡུལ་ཀྱང་མེད་པས་ཀྱང་། དོན་བོན་ཉིད་ལས་བསྡུ། བོན་ཉིད་ནམ་མཁའ་དང་འདྲ་བ་ལ། མཚོན་ཞིང་དཔག་དུ་མེད་པས་ཀྱང་། དོན་བོན་ཉིད་ལས་བསྡུ། བོན་ཉིད་ནམ་མཁའ་དང་འདྲ་བ་ལ། བཅོས་ཤིང་སླད་དུ་(49)མེད་པས་ཀྱང་། དོན་བོན་ཉིད་ལས་བསྡུ་བའོ། རྟགས་ཐམས་ཅད་སེམས་ཉིད་ལས་བསྡུ། དེ་ཅིའེ་ཕྱིར་ཞེ་ན། སེམས་ཉིད་ནམ་མཁའ་དང་འདྲ་བའི་དབྱིངས་ནས། ཡེ་ཤེས་ཉི་མ་དང་འདྲ་བ་ལས་འཆར་བས་ཀྱང་། རྟགས་སེམས་ཉིད་ལས་བསྡུ། སེམས་ཉིད་ནམ་མཁའ་དང་འདྲ་བ་ལ། སྐྱེ་བ་མེད་པའི་དབྱིངས་ནས། གསལ་བ་ཡེ་ཤེས་ཀྱིས་ཐིག་འདེབས་པས་ཀྱང་། རྟགས་སེམས་ཉིད་ལས་བསྡུ། སེམས་ཉིད་ནམ་མཁའ་དང་འདྲ་བ་ལ། མ་བཅོས་པའི་དབྱིངས་ནས། མི་འགྱུར་བའི་དོན་ཉིད་ལས་ཉིད་གསལ་བས་ཀྱང་། རྟགས་སེམས་ཉིད་ལས་བསྡུ། སེམས་ཉིད་བརྩལ་བ་མེད་པར་ལྷུན་གྱིས་གྲུབ་པ། ནམ་མཁའ་དང་འདྲ་བའི་དབྱིངས་ནས། ཡོན་ཏན་གྱིས་ཚོགས་མ་འགགས་པར་འབྱུང་བས་ཀྱང་། རྟགས་སེམས་ཉིད་ལས་བསྡུ། སེམས་ཉིད་མི་དམིགས་པ་ལས་ནམ་མཁའ་དང་འདྲ་བའི་དབྱིངས་ནས། ཤེས་(50)རབ་མི་དམིགས་པ་ནམ་མཁའ་དང་འདྲ་བའི་བྱུང་ནས། འཁྲུལ་པ་མེད་པའི་གདེངས་ལས་གནས་པས་ཀྱང་། རྟགས་སེམས་ཉིད་ལ་བསྡུ་བའོ། གཞག་ས་གཅིག་མགོ་མཇུག་དུ་ཁྱབ་པའི་གང་ཡང་ཡིན་ཟེར་དང་ནས། དོན་གྱིས་བཤད་པ་དང་། འོག་མཇུག་དུ་བཤད་པའི་མདོའ་ནི། བྱང་ཆུབ་ཀྱིས་སེམས་ལས་བཞག་གོ བྱང་ཆུབ་སེམས་ཀྱིས་སེམས་ལས་ཅི་ལྟར་གཞག་ཟེར་ནས། མི་འགྱུར་བའི་སེམས་དབྱིངས་སུ་མི་དམིགས་པའི་སེམས་ཀྱིས། མ་བཅོས་པའི་ཡེ་ཤེས་ལ་གཞག་པའོ། མི་ནོར་བའི་ཐེག་ཆེན་གྱིས་མགོ་མཇུག་དུ་ཁྱབ་པ་གང་ཡིན་ཟེར་དང་ན། དོན་གྱིས་བཤད་པ། དཔེའ་མི་ནོར་བའི་ཐིག་ཆེན་ནམ་མཁའ། དོན་མི་ནོར་བའི་ཐིག་ཆེན་བོན་ཉིད་རྟགས་མི་ནོར་བའི་ཐིག་ཆེན་སེམས་ཉིད། གནས་མི་ནོར་བའི་ཐིག་ཆེན་དམིགས་པ་མེད་པས། ལམ་མི་ནོར་བའི་ཐིག་ཆེན་འཁོར་བ་མེད་པ་ལ། དགོངས་པ་མི་(51)ནོར་བའི་ཐིག་ཆེན་མ་གཡོས་པས། འབྲས་བུ་མི་ནོར་བའི་ཐིག་ཆེན་ལ། བླ་ན་མེད་པ་ཡང་དག་པའི་འབྲས་བུ། ཐམས་ཅད་ནས་ཐམས་ཅད་དུ་མི་ནོར་བའི་ཐིག་ཆེན་ནི། སྐྱེ་བ་མེད་པའི་དབྱིངས་སུ་གསལ་བ་ཡེ་ཤེས་ཀྱིས་འབྲས་ཐིག་བཏབས་པ་ཡིན་ནོ། སྐྱེ་བ་མེད་པའི་ཐིག་ཆེན་བཏབས་པ་ནི་དབྱིངས་ཡིན་ལས། འགགས་པ་མེད་པའི་ཐིག་ཆེན་གདབས་པ་ན་ཡེ་ཤེས་ཡིན། གཉིས་སུ་མེད་པའི་ཐིག་ཆེན་གདབ་པ་ནི། གཡུང་དྲུང་གི་སྐུ་ཡིན་ནོ། དེ་བཞིན་ཉིད་ལས་རྣམ་པར་དག་པ་བཞི་ཡིས་མགོ་མཇུག་དུ་ཁྱབ་པ་གང་ཡིན་ཟེར་དང་ནས། དོན་གྱིས་བཤད་པ། བོན་དེ་བཞིན་ཉིད་དང་། སེམས་དེ་བཞིན་ཉིད་དང་། དགོངས་པ་དེ་བཞིན་ཉིད་དང་། འབྲས་བུ་དེ་བཞིན་ཉིད་དང་བཞིའོ། རྒོལ་ཚིག་གིས་མདེའུ་ཐུང་ལས། བོན་དེ་བཞིན་ཉིད་ནི་གང་ལགས་པ། སེམས་དེ་བཞིན་ཉིད་ནི་གང་ལགས་དང་། དགོངས་པ་དེ་བཞིན་ཉིད་ནི་གང་ལགས་པ། འབྲས་བུ་དེ་བཞིན་ཉིད་ནི་གངས་ལགས་པ་ཞེས་འདྲི་ལ། རང་གིས་ཤེས་པར་བྱ་བའི་དོན་དུ། བོན་དེ་བཞིན་ཉིད་ཅེས་བྱ་བ་ནི། བོན་གྱི་སྐུ་བདེ་བ་ཆེན་པོ་(52)ཡིན་ཏེ། བོན་གྱི་སྐུ་བདེ་བ་ཆེན་པོ་ནི་སངས་ཡོངས་སུ་རྒྱ་མ་ཆད་པ་ལས། སྤྲོས་པའི་མཚན་མ་དང་ཐམས་ཅད་དང་བྲལ་བའོ། བྱང་ཆུབ་སེམས་ཀྱིས་བོན་ཅན་མཚན་མར་སྣང་བ་ཐམས་ཅད་བོན་གྱི་སྐུ་བདེ་བ་ཆེན་པོ་དང་། གཉིས་སུ་མེད་པར་དེ་བཞིན་ཉིད་དུ་ཤེས་པས། བོན་དེ་བཞིན་ཉིད་དེ་ལས་བྱའོ། དེ་ནི་བོན་ཉིད་བདེ་བ་ཆེན་པོ་གསལ་བ་ཡིན་ལས། བཞིན་ནི་བོན་ཉིད་བདེ་བ་ཆེན་པོ་མ་གཡོས་པ་ཡིན་ན། ཉིད་ནི་བོན་ཉིད་བདེ་བ་ཆེན་པོ་ལས་བཅོས་སུ་མེད་པ་ཡིན། སེམས་དེ་བཞིན་ཉིད་གང་ཡིན་ཞེ་ན། རང་ཤེས་རིག་གིས་རྒྱལ་པོ་བྱང་ཆུབ་སེམས་ཀྱིས་སེམས། སྤྲོས་པའི་མཚན་མ་དང་བྲལ་བའི། ཐིག་ལེ་ཆེན་པོ་ཉིད་གཅིག་དུ་གསལ་བ་དེ་ཡིན་ཏེ། སེམས་ཅན་སྲོག་དབུགས་ཀྱིས་བསྡུས་པ་ཐམས་ཅད། བྱང་ཆུབ་སེམས་ཀྱིས་སེམས་དང་གཉིས་སུ་མེད་པར་སལ་གྱིས་རྟོགས་ནས། སེམས་དེ་བཞིན་ཉིད་ཅེས་དེ་ལས་བྱ་སྟེ། དེ་ནི་བྱང་ཆུབ་སེམས་གསལ་བ་ཡིན། བཞིན་ན་བྱང་ཆུབ་སེམས་ལས་གཡོས་པ་མེད་པ་ཡིན། ཉིད་ནི་བྱང་ཆུབ་སེམས་ལས་བཅོས་སུ་མེད་པ་ཡིན་ནོ། དགོངས་པ་དེ་བཞིན་ཉིད་ཅེས་བྱ་བ་ནི། (53)གཤེན་རབ་ཀྱིས་དགོངས་པ་ནི། མི་འགྱུར་བའི་དབྱིངས་ནས་མེད་དམིགས་པའི་ཐུགས་ཀྱིས། མ་བཅོས་པའི་དོན་ལས། མི་གཡོའ་བའི་དགོངས་པ་གསལ་བ་དེ། རང་ཤེས་རིག་གི་རྒྱལ་པོ་ཡིན། དེ་བཞིན་ས་ལེ་ཤེས་པ་ནི། དགོངས་པ་དེ་བཞིན་ཉིད་ཅེས་དེ་ལས་བྱ། དེ་ནི་དགོངས་པ་གོང་མ་ལྟར་གསལ་བ་ཡིས། བཞིན་ནི་དགོངས་པ་མི་གཡོ་བ་ཡིན། ཉིད་ཀྱིས་ནི་དགོངས་པ་ཟབ་མོའི་དོན་ལས་བཅོས་སུ་མེད་པ་ཡིན་ནོ། གཤེན་རབ་ཀྱི་དགོངས་པ་དང་ལྡན་ཞེས་ཀྱང་དེ་ལས་བྱའོ། འབྲས་བུ་དེ་བཞིན་ཉིད་ཅེས་བྱ་བ་ནི། མི་མངོན་པའི་དབྱིངས་ན་སྟོན་པ་གཤེན་ལྷ་འོད་དཀར་ཐམས་ཅད་མཁྱེན་པའི་ཡེ་ཤེས་དཔལ་ཞེས་བྱ་བ། སྐྱེ་འགག་མེད་ཅིང་བླ་ན་མེད་པ་ཡང་དག་པའི་འབྲས་བུ་ལྷུན་གྱིས་རྫོགས་ནས་བཞུགས་ཏེ། བྱང་ཆུབ་སེམས་ཀྱིས་འབྲས་བུ་ཡངས། དེ་བཞིན་ཉིད་དུ་བླ་ན་མེད་པ་ཡང་དག་པར་ལྷུན་གྱིས་རྫོགས་པས་འབྲས་བུ་དེ་བཞིན་ཉིད་ཅེས་བྱའོ། དེ་ནི་ཡེ་ཤེས་མ་འགག་པར་གསལ་བའོ། དེ་བཞིན་ནི་གསལ་ལས་རྟོགས་པ་མེད་པའི་ངང་ལས་མ་གཡོས་པའོ། ཉིད་ནི་དེ་ལ་བཅོས་སུ་མེད་པའོ། (54)བྱང་ཆུབ་ཀྱིས་སེམས་མི་འགྱུར་བའི་གཡུང་དྲུང་གིས། མགོ་མཇུག་ཏུ་ཁྱབ་པ་གང་ཡིན་ཟེར་དང་ན། དོན་གྱིས་བཤད་པ། སྣང་སྲིད་མི་འགྱུར་བའི་གཡུང་དྲུང་ཐོབ་པ་དང་། བོན་མི་འགྱུར་བའི་གཡུང་དྲུང་ཐོབ་པ་དང་། སེམས་ཅན་མི་འགྱུར་བའི་གཡུང་དྲུང་ཐོབ་པ་དང་། ལྷ་མི་འགྱུར་བའི་གཡུང་དྲུང་ཐོབས་པ་དང་། གནས་མི་འགྱུར་བའི་གཡུང་དྲུང་ཐོབས་པ་དང་། ཁ་དོག་མི་འགྱུར་བའི་གཡུང་དྲུང་ཐོབས་པ་དང་། ཡེ་ཤེས་མི་འགྱུར་བའི་གཡུང་དྲུང་ཐོབས་པ་དང་། ཏིང་ངེ་འཛིན་མི་འགྱུར་བའི་གཡུང་དྲུང་ཐོབས་པ་དང་། དགོངས་པ་མི་འགྱུར་བའི་གཡུང་དྲུང་ཐོབས་པ་དང་། འབྲས་བུ་མི་འགྱུར་བའི་གཡུང་དྲུང་ཐོབ་པ་དང་བཅུ་སྟེ། རྒོལ་ཚིག་ལས་སྣང་སྲིད་མི་འགྱུར་བའི་གཡུང་དྲུང་ཐོབས་པ་གང་ལགས། རང་གིས་ཤེས་པར་བྱ་བ། སྣང་སྲིད་མི་འགྱུར་བའི་གཡུང་དྲུང་ནི། ནམ་མཁས་ཐོབས་པོ། དེ་ཅིའི་ཕྱིར་ཞེ་ན། སྣང་ཞིང་སྲིད་པས་བསྡུས་པ་ཐམས་ཅད་ནི། འཇིགས་ཆགས་སྟོང་རྟེན་གནས་ཏེ། འགྱུར་བ་ཅན་ཡིན་ནོ། ནམ་མཁའ་ནི་འཇིགས་པ་མེད་པའི་གཡུང་དྲུང་དང་། ཆགས་པ་མེད་པའི་གཡུང་དྲུང་དང་། ཡེ་ནས་སྟོང་(55)པའི་གཡུང་དྲུང་དང་། ཅི་ལ་ཡང་མི་བརྟེན་པའི་གཡུང་དྲུང་དང་། ཡེ་ནས་གནས་པའི་གཡུང་དྲུང་དང་ལྡན་པས། སྣང་སྲིད་མི་འགྱུར་པའི་གཡུང་དྲུང་ནི། ནམ་མཁས་ཐོབ་བོ། བོན་མི་འགྱུར་བའི་གཡུང་དྲུང་ནི། བོན་ཉིད་བདེ་བ་ཆེན་པོས་ཐོས་སྟེ། དེ་ཅིའི་ཕྱིར་ཞེ་ན། བོན་གྱི་སྒོ་མོ་བརྒྱད་ཁྲི་བཞི་སྟོང་ནི། ཇི་ལྟར་ཡང་འགྱུར་ཏེ། བོན་ཉིད་བདེ་བ་ཆེན་པོ་ལས་དུས་གསུམ་དུ་འགྱུར་བ་མེད་པས། བོན་མི་འགྱུར་བའི་གཡུང་དྲུང་ཐོབ་པའོ། སེམས་ཅན་ལས་མི་འགྱུར་བའི་གཡུང་དྲུང་ཐོབས་པ་ནི། སེམས་ཉིད་ཡིན་ཏེ། དེ་ཅིའི་ཕྱིར་ཞེ་ན། ཁམས་གསུམ་གྱིས་སེམས་ཅན་ཐམས་ཅད་ནི། ལ་ལ་དུས་ཀྱིས་འགྱུར། ལ་ལ་ལས་ཀྱིས་འགྱུར། ལ་ལ་ཚེ་ཡི་འགྱུར། ལ་ལ་གནས་ཀྱིས་འགྱུར། ལ་ལ་ཡིད་དང་ཤེས་བྱས་འགྱུར་ནས། བྱང་ཆུབ་ཀྱིས་ཀྱི་སེམས་ཉིད་ལས་འགྱུར་བ་མེད་པས་སོ། ལྷ་མི་འགྱུར་བའི་གཡུང་དྲུང་ཐོབས་པ་ནི། གཤེན་ལྷ་འོད་དཀར་ཡིན་ཏེ། དེ་ཅིའི་ཕྱིར་ཞེ་ན། ལྷ་རྣམས་གཞན་ནི་ཐུགས་རྗེ་དང་ཕྲིན་ལས། (56)བཞུགས་གནས་དང་ཁ་དོག་དང་། ཇི་ལྟར་ཀྱང་འགྱུར་བ་ཡོད་ན། གཤེན་ལྷ་འོད་དཀར་ཅིས་ཀྱང་མི་འགྱུར་བས་སོ། གནས་མི་འགྱུར་བའི་གཡུང་དྲུང་ཐོབས་པ་ནི། བོན་ཉིད་ཀྱིས་དབྱིངས་ཡིན་ཏེ། དེ་ཅིའི་ཕྱིར་ཞེ་ན། འགྲོ་དྲུག་གི་གནས་གང་ལ་འང་འགྱུར་བ་ཡོད་དེ། བོན་ཉིད་ཀྱི་དབྱིངས་ལ་འགྱུར་བ་མེད་པས་སོ། ཁ་དོག་མི་འགྱུར་བའི་གཡུང་དྲུང་ཐོབས་པ་ནི། ནམ་མཁའི་ངོགས་ཡིན་ཏེ། དེ་ཅིའི་ཕྱིར་ཞེ་ན། ཁ་དོག་རྣམས་པ་ལྔ་གང་ལ་ཡང་འགྱུར་བ་ཡོད་དེ། ནམ་མཁའི་ངོགས་ལ་འགྱུར་བ་མེད་པས་སོ། ཡེ་ཤེས་མི་འགྱུར་བའི་གཡུང་དྲུང་ཐོབས་པ་ནི། སྟོང་པ་ཉིད་ཀྱི་ཡེ་ཤེས་ཡིན་ཏེ། དེ་ཅིའི་ཕྱིར་ཞེ་ན། སྟོང་པ་ཉིད་ཀྱི་ཡེ་ཤེས་ཀྱི་ཁོངས་སུ། མཁྱེན་པའི་ཡེ་ཤིས་ཐམས་ཅད་བཅུག་ནས། དུས་གསུམ་དུ་མི་འགྱུར་བས་སོ། ཏིང་ངེ་འཛིན་མི་འགྱུར་བའི་གཡུང་དྲུང་ཐོབས་པ་ནི། ཅི་ཡང་མ་ཡིན་པའི་ཏིང་ངེ་འཛིན་ཡིན་ཏེ། དེ་ཅིའི་ཕྱིར་ཞེ་ན། ཅི་ཡང་མ་ཡིན་པའི་ཏིང་ངེ་འཛིན་ལ་གཟའ་གཏད་མེད་ཅིང་མི་གཡོ་བས་སོ། དགོངས་པ་མི་གཡོ་མི་འགྱུར་བའི་གཡུང་དྲུང་ཐོབ་པ་(57)ནི། དགོངས་པ་ལྷུན་གྱིས་གྲུབ་པ་མི་འདམིགས་པའི་ངང་ལས་བཞགས་པ་ཡིན་ཏེ། དེ་ཅིའི་ཕྱིར་ཞེ་ན། དགོངས་པ་ལྷུན་གྱིས་གྲུབ་པ་མི་དམིགས་པའི་ངང་ལས་བཞགས་པ་ལས། བརྩལ་དུ་མེད་པས་ཀྱང་མི་འགྱུར་བའི་གཡུང་དྲུང་ཐོབས་པའོ། གཡོ་བ་མེད་པས་ཀྱང་མི་འགྱུར་བའི་གཡུང་དྲུང་ཐོབས་པའོ། གཟའ་གཏད་མེད་པས་ཀྱང་མི་འགྱུར་བའི་གཡུང་དྲུང་ཐོབས་པའོ། འབྲས་བུ་མི་འགྱུར་བའི་གཡུང་དྲུང་ཐོབས་པ་ནི། སྐྱེ་འགག་མེད་པར་སངས་རྒྱས་པའི་འབྲས་བུ་ཡིན་ཏེ། དེ་ཅིའི་ཕྱིར་ཞེ་ན། སངས་རྒྱས་པའི་འབྲས་བུ་ལས། སྐྱེ་རྒས་ན་འཆི་དང་། མ་རིག་པའི་འཁོར་བ་དང་། ཉོན་མོངས་པའི་འགྱུར་བ་མེད་པས་སོ། གཤེན་རབ་དང་སེམས་ཅན་རྟོགས་དང་མ་རྟོགས་གི་ཁྱེད་པར་གྱིས། མགོ་མཇུག་དུ་ཁྱབ་པ་གང་ཡིན་ཟེར་དང་ན། དོན་གྱིས་བཤད་པས། གཤེན་རབ་ལ་ཡང་རྣམས་པ་གསུམ་ཏེ། གང་ཞེ་ན། (58)ཡེ་སངས་རྒྱས་པའི་གཤེན་རབ་དང་། ཐུགས་རྗེ་སྤྲུལ་པའི་གཤེན་རབ་དང་། གང་ཟག་རྒྱུ་ཡིས་གཤེན་རབ་དང་གསུམ་མོ། སེམས་ཅན་ལ་ཡངས་རྣམས་པ་གསུམ་སྟེ། གང་ཞེ་ན། ཐེར་གཟུགས་ཡིད་དང་བཅས་པའི་སེམས་ཅན་དང་། འཁོར་བ་རྒྱུན་དུ་ཞུགས་པའི་སེམས་ཅན་དང་། རང་འབྱུང་རང་ཞི་སྐྱེ་བ་བཞི་དང་ལྡན་པའི་སེམས་ཅན་དང་གསུམ་མོ། རྒོལ་ཚིག་ལ་ཡེ་སངས་རྒྱས་པའི་གཤེན་རབ་གང་ཡིན་ཟེར་ནས། རང་གིས་ཤེས་པར་བྱ་བ་ཡེ་སངས་རྒྱས་པའི་གཤེན་རབ་བྱ་བ་ནི། མི་མངོན་པའི་དབྱིངས་ནས་ཐུགས་རྗེའི་མངའ་བདག་དང་། ཡེ་ཤེས་ཀྱི་སྤྱན་ཅན། མི་མཁྱེན་པའི་ཡང་མཁྱེན་པ་ཆེན་པོ། ཞེས་བྱ་བ་ཡིན་ཏེ། ཡེ་སངས་རྒྱས་པའི་གཤེན་རབ་ནི། རྣམ་པ་ཐམས་ཅད་མཁྱེན་པ་ལས། མི་མཁྱེན་བ་ལྔ་ཞིག་མངའ་བ་ཅིག་བཞུགས་ཟེར་ན་གང་ཡིན་པར་འདྲི། རང་གིས་ཤེས་པར་བྱ་བ་ལ། དེ་ལས་རྣམས་པ་ཐམས་ཅད་མཁྱེན་པའི་ནི། ཡང་དག་པའི་དོན་ལས་(59)མ་སྒྲིབས་པར་ས་ལེར་མཁྱེན་པ་ཡིན་ལ། མི་མཁྱེན་པ་ལྔ་ནི། རྒྱུ་འབྱུང་བ་ལྔ་ལ་རེག་མི་ལུས་ལ། འབྲས་བུ་སྐུ་གསུང་ཐུགས་ལ་རྟེན་མི་འཆའ་བས། ཕྱི་གཟུངས་པའི་ཡུལ་དང་། ནང་འཛིན་པའི་སེམས་གཉིས་སུ་མི་མཁྱེན། ཡེ་ནས་བྱང་ཆུབ་ཀྱིས་སེམས་ཐིག་ལེ་ཆེན་པོ་ཉག་གཅིག་དུ་གསལ་བས། བདག་དང་གཞན་གཉིས་སུ་མི་མཁྱེན། དཔག་དུ་མེད་པའི་ཐུགས་རྗེ་ཆེན་པོ་དང་ལྡན་པས། ཐུགས་རྗེས་ལས་བྲེལ་སྐོལ་དུ་མི་མཁྱེན། ཡེ་བསྲུངས་ཆེན་པོའི་དམ་ཚིགས་དང་ལྡན་པས། དམ་ཚིག་བླངས་དོར་དུ་མི་མཁྱེན། ཡེ་ནས་སངས་རྒྱས་ཤིང་དུས་དང་རྟགས་ལས་མེད་པར་གཡུང་དྲུང་འགྱུར་བ་མེད་པ་མ་གཡོས་པའི་ངང་ལ་བཞུགས་པས། ཐོག་མ་དང་ཐ་མའི་གཡོའ་རྩོལ་མི་མཁྱེན། དེ་ལྟར་མི་མཁྱེན་པའི་ཡངས་མཁྱེན་པ་ཆེན་པོ་ཡང་དག་པ་ཡིན་ནོ། ཐུགས་རྗེ་སྤྲུལ་པའི་གཤེན་རབ་བྱ་བ་ནི། ཡེ་ནས་སངས་རྒྱས་པའི་གཤེན་རབ་ཀྱིས། ཐུགས་རྗེ་ཆེན་པོས་བྱིན་གྱིས་བརླབས་ལས། ཐུགས་རྗེ་རྫུ་འཕྲུལ་དང་ལྡན་པའི་གཤེན་(60)རབ་བསམ་གྱིས་མི་ཁྱབ་པ་གཅིག་དང་། བཅུ་དང་། བརྒྱ་དང་། སྟོང་དང་། ཁྲི་དང་། འབུམ་ལ་ཕྱག་འཚལ་ལོ། ཞེས་བྱ་བ་འབྱུང་བ་དེ་ནི། ཐུགས་རྗེས་སྤྲུལ་པའི་གཤེན་རབ་པོ། གང་ཟག་རྒྱུ་ཡིས་གཤེན་རབ་བྱ་བ་ནི། ཟག་པ་དང་བཅས་པའི་རྒྱུ་སེམས་ཅན་ལས་འབྲས་བུ། སངས་རྒྱས་པའི་གཤེན་རབ་དུ་བསྒྲུབས་པ་ཡིན་ནོ། སྲིད་གཤེན་མན་ཆད་ནི། སེམས་ཅན་གྱིས་སྤྱོད་པ་ལས་གནས་པའོ། དགེ་བསྙེན་ཡན་ཆད་ནི་གཤེན་རབ་དུ་སྤྱོད་པ་ལས་ཞུགས་པའོ། ཐེར་གཟུག་ཡིད་ཀྱིས་གཟུགས་དང་བཅས་པའི་སེམས་ཅན་གང་ཡིན་ཟེར་ན། རང་གི་ཤེས་པར་བྱ་བ་ལས། གཟུགས་མེད་པའི་ཁམས་དང་། ལྷ་མ་ཡིན་ཡིད་ཀྱིས་གཟུགས་ཅན་དང་། ཡིད་ཀྱི་གཟུགས་ལས་གནས་པ་ཀུན་ཡིན་ནོ། འཁོར་བ་རྒྱུན་དུ་ཞུགས་པའི་སེམས་ཅན་ནི། ཟོ་ཆུའི་རྒྱུད་མ་འམ། ཤིང་རྟའི་འཕང་ལོ་ལྟར་གཅིག་ནས་ཤིང་གཅིག་ཏུ་སྐྱེ་བ་འགྲོ་བ་རིས་དྲུག་གིས་ཁ་བརྒྱུད་པའོ། རང་འབྱུང་རང་ཞི་སྐྱེ་བ་བཞི་དང་ལྡན་པའི་སེམས་ཅན་ནི། ཕྲ་མོ་ཧ་གུ་ལ་ཤིག་ཐུན་བྷྱོ། ཞེས་བྱ་བ། ཞང་ཞུང་མཐུ་ཆེན་གྱིས་(61)ཕྱག་ཆ། དྲོད་དང་སྒོང་ང་དང་མངལ་དང་རྫུས་པ་བཞི་ཀ་ལས། རྒྱུན་མི་འཆད་པར་སྐྱེ་བ་བྱོལ་སོངས་ཡིན་ནམ་བྱས་ནས། ཡིད་བཏགས་༼དྭགས་༽སུ་ཡངས་འདུག ཡི་དྭགས་ཡིན་ནམས་བྱས་ནས། དམྱལ་བར་ཡང་འདུག་པ་དེའོ། དེ་ནི་རང་ལས་བརྒྱུད་པའོ། དོན་དམ་པར་དེ་ཡངས་རྟོགས་དང་མ་རྟོགས་ཀྱིས་ཁྱེད་པར་ལས་བྱུང་ཏེ། རྒྱུ་སེམས་ཅན་ལས་འབྲས་བུ་སངས་རྒྱས་པའི་རྒྱུ་ཡི་ནི་ཡོ་ལས་ཡོད་དོ། སེམས་ཅན་ཤེས་པའི་རྒྱུ་དག་པ་ལས། གཤེན་རབ་དུ་མིང་དགས་སོ། དེ་རྟོགས་ན་ནི་གཤེན་རབ་ཡིན་ལས། མ་རྟོགས་ནས་སེམས་ཅན་ཡིན་ནོ། མཐའ་རྣམས་པ་དགུ་ལས་འདས་པས་མགོ་མཇུག་དུ་ཁྱབ་པ་གང་ཡིན་ཟེར་དང་ན། དོན་གྱིས་བཤད་པ།  ཀུན་གཞི་བྱང་ཆུབ་ཀྱིས་སེམས་ཡོད་མེད་གཉིས་ཀྱིས་མཐའ་ལས་འདས་ པས་མགོ་མཇུག་དུ་ཁྱབ་པ་དང་། ཀུན་གཞི་བྱང་ཆུབ་ཀྱིས་སེམས་ཚིག་དང་ཡི་གེའི་མཐའ་ལས་འདས་པས་མགོ་མཇུག་དུ་ཁྱབ་པ་དང་། ཐོག་མ་དང་ཐ་མ་གཉིས་ཀྱིས་མཐའ་ལས་འདས་པས། མགོ་མཇུག་དུ་ཁྱབ་པ་དང་། རྟགས་ཆད་གཉིས་ཀྱིས་མཐའ་ལས་(62)འདས་པས། མགོ་འཇུག་དུ་ཁྱབ་པ་དང་། སྐྱེ་འགག་གཉིས་ཀྱིས་མཐའ་ལས་འདས་པས། མགོ་མཇུག་ཏུ་ཁྱབ་པ་དང་། རྟོགས་འཛིན་གཉིས་ཀྱིས་མཐའ་ལས་འདས་པས་མགོ་མཇུག་ཏུ་ཁྱབ་པ་དང་། སྤོངས་ལེན་གཉིས་ཀྱིས་མཐའ་ལས་འདས་པས་མགོ་མཇུག་ཏུ་ཁྱབ་པ་དང་། བདག་དང་གཞན་དུ་འཛིན་པའི་མཐའ་ལས་འདས་པས་མགོ་མཇུག་ཏུ་ཁྱབ་པ་དང་། མཚན་མ་དང་དམིགས་པ་ཐམས་ཅད་ཀྱི་མཐའ་ལས་འདས་པས་མགོ་འཇུག་དུ་ཁྱབ་པ་དང་དགུའོ། དེ་ལས་སླགས་སུ་མ་མཆིས་སོ། ཐེགས་པ་འོག་མ་ལས་གོང་མར་ལྟ་བའི་ཁྱད་པར་གྱིས་དཔགས་པའི་ཐབས་ཀྱིས་མགོ་མཇུག་ཏུ་ཁྱབ་པ་ཡིན་གང་ཡིན་ཟེར་དང་ན། དོན་གྱིས་བཤད་པས། ཕྱ་གཤེན་སེམས་བྱ་བ་བྱེད་པ་པོས་བྱས། ལུས་ཤི་ནས་སེམས་འཆི་བར་རྟོགས་པས། སེམས་ཅན་གྱི་ལྟ་བའོ། སྣང་གཤེན་སེམས་ལས་སྐྱེ་ཤི་ཡོད་དེ། ལྷ་ཡིས་གསོའ་བ་དང་། འདྲེ་ཡིས་ཟ་བར་རྟོགས་པ་སེམས་ཅན་གྱིས་ལྟ་བའོ། འཕྲུལ་གཤེན་སེམས་ཆད་པར་ལྟ་བ་སེམས་ཅན་གྱི་ལྟ་བའོ། སྲིད་གཤེན་སེམས་དུམ་བུ་གསུམ་དུ་ཆད་པར་རྟོགས་པས། སེམས་(63)ཅན་གྱིས་ལྟ་བའོ། དགེའ་བསྙེན་པ་ལ་སེམས་ཐོགས་མ་དང་ཐ་མ་གཉིས་སུ་རྟོགས་ནས། རྒྱུ་སྔོན་ལས་བཏངས་པས། འབྲས་བུ་ཕྱིས་ཐོབས་པར་རྟོགས་པས། གཤེན་རབ་ཀྱིས་ལྟ་བ་ཡིད་བསྙེན་པའོ། དྲང་སྲོངས་པ་ལུས་སྦྱངས་པས་སེམས་འབྱོངས་ཏེ། བཙལ་དུ་ཡོད་པར་རྟོགས་པས། གཤེན་རབ་ཀྱིས་ལྟ་བ་ལས་རྗེས་སུ་འབྲིང་ཙམ་མོ། ཨ་དཀར་བ་ནི་དབྱིངས་དང་ཡེ་ཤེས་གཉིས་སུ་མེད་པའི་དོན་ལས། ལྷག་པའི་སེམས་བསྐྱེད་ནས། སེམས་ལྷ་དང་ལྷ་མོར་གྲུབ་པར་རྟོགས་པས། གཤེན་རབ་ཀྱི་ལྟ་བ་སྒོ་མཐོང་ཙམ་མོ། ཕུག་ནི་མ་རྟོལ་པའོ། ཡེ་གཤེན་པ་ལས་བྱང་ཆུབ་ཀྱི་སེམས་གསུམ་དུ་འགྱུར་བ་མེད་པ་ལས་གསལ་བའི་ཡེ་ཤེས་ཉིད་ལས་ཉིད་འཆར་བར་རྟོགས་པས། གཤེན་རབ་ཀྱི་ལྟ་བ་དང་། དགོངས་པ་ལས་ཞུགས་པའོ། ཁྱད་པར་བླ་ན་མེད་པ་ཐམས་ཅད་ནས་ཐམས་ཅད་དུ་ཡེ་ནས་བྱ་བརྩལ་དང་བྲལ་པའི་བྱང་ཆུབ་ཀྱི་སེམས་བདེ་བ་ཆེན་པོ། (64)ཐིག་ལེ་ཉག་གཅིག་དུ་ཡེ་ནས་སངས་རྒྱས་པར་རྟོགས་པ། གཤེན་རབ་ཀྱི་ལྟ་བ་དང་། དགོང་པ་ལྷུན་གྱིས་གྲུབ་པ་ཡིན་ནོ། མ་རིག་པའི་སྐྱོན་བསལ་ནས། ཡེ་ཤེས་ཀྱིས་ཚོགས་བསྐྱེད་དེ། མ་འགག་པར་བྱ་བའི་དོན་གྱིས་མགོ་མཇུག་དུ་ཁྱབ་གང་ཡིན་ཟེར་ན། དོན་གྱིས་བཤད་པས། རང་ཤེས་རིགས་གིས་རྒྱལ་པོ་བྱང་ཆུབ་ཀྱིས་རྒྱུ་མ་རིག་པ་ལས་བྱུང་བའི་སྐྱོན་ནམ། ཉོན་མོངས་པ་དྲུག་ཅུ་གཉིས། བསྡུས་པའི་དོན་ཉོན་མོངས་པ་ལྔ་དང་། གསུམ་ཡན་ཆད་ཀྱི་མིག་མཁན་གྱིས་ལིང་ཏོག་བསལ་བ་ལྟར་སལ་གྱིས་བསལ་ནས། གསལ་བའི་ཡེ་ཤེས་གཅིག་ལས་གཉིས། གཉིས་ལས་གསུམ། གསུམ་ལས་ལྔ་། ལྔ་ལས་དྲུག་ཅུ་རྩ་གཅིག་ཡན་ཆད་དུ། ནམ་མཁའ་ལ་ཉི་མ་ཤར་བ་བཞིན་ཚོགས་བསྐྱེད་དེ། མི་འགྱུར་བའི་དབྱིངས་ནས་མ་བཅོས་པའི་དོན་ལ། མི་འགག་པའི་ཡེ་ཤེས་ཤར་ཞེས་བྱའོ། དེ་ལྟར་ཡིན་ནོ་བའི་རྟོགས་པ་ལས་ཀྱང་བསྡ་སྟེ། མི་དམིགས་(65)པར་མཉམས་པར་གཞགས་པ་ནི། བྱང་ཆུབ་ཀྱིས་སེམས་གབ་པ་དགུ་སྐོར་འདི། མགོ་མཇུག་དུ་གང་ནས་ཞུགས་ཀྱང་། བྱང་ཆུབ་ཀྱིས་སེམས་རང་འབྱུང་གིས་ཡེ་ཤེས་ཅི་ལྟར་ཡིན་པའི་དོན་གསལ་བར་སྟོན་པ་དེ་ལས། གསལ་ལོ་བའི་རྟོགས་པ་ལས་ཀྱང་བསྡ་སྟེ། གསལ་ལ་རྟོགས་པ་མེད་པའི་ངང་ལས་མ་གཡོས་པར་གཞག་པའོ། མགོ་མཇུག་དུ་ཁྱབ་པའི་ཡན་ལག་བཅུ་པོ་འདི་ནི། སེམས་གབ་པ་དགུ་སྐོར་གྱིས་སྲོག་ཀྱང་ཡིན་ལས། སྣོད་ཡང་ཀྱང་ཡིན། རྩ་བ་ཡངས་ཡིན་ལ་སྡོང་པོ་ཡང་ཡིན། འབྲས་བུ་ཡང་ཡིན་ནོ། དོན་དང་པོ་ཕྱག་བཙལ་བ་ནས། ཐ་མ་རྒྱས་འབྲིང་དང་གཏང་གཞག་གིས་ཚོད་གཟུངས་པ་ཡན་ཆད། འདིས་ཁྱབ་པར་བཤད་དོ། མགོ་མཇུག་དུ་ཁྱབ་པའི་ཡན་ལག་བཅུ་རྫོགས་སྷཱོ། བཀྲ་ཤིས་སོ། ཨཱོྃ་ཡེ་དྷ་རྨཱ་ཧེ་དུན་ཏེ་ཥཉྚ་མ་སརྦ་དྷ་རྨཱ་གུ་རུ་ནི་སརྦ་སམྱག་ཏཊྱ་ཐཱ་སརྦ་སྭཱཧཱ།   ཨཱོྃ་མ་ཏྲི་མུ་ཡེ་དྲུང་མུ་ལམ་ལམ་བྱིན་རླབས་ཕོབ་ཕོབ། ཞུས་སོ།  (66)(67༼ག༽།།ཟུར་རྡེག་ཡན་ལག་ལྔ་པ་བཞུགས་སྭོ།།༄༅༅།། །།གཤེན་རབ་ཚད་མེད་འོད་ལྡན་གྱིས་གསུངས་པའི་མདོ། སེམས་གབ་པ་དགུ་སྐོར་གྱི་ཟུར་རྟེགས་ལས། ཐེག་པ་འོག་མ་པ་རྣོགས་འཛིན་མེད་པར་ཐག་གཅད་པའི་ཕྱིར། ལྟ་བ་ཆེན་པོས་ཐག་གཅད་པ་འདི་སྐད་དོ། སེམས་རང་འབྱུང་གི་གཤེན་ལྷ་དཀར་པོ། ཐུགས་གསལ་བའི་ཡེ་ཤེས་ཚོན་གང་ལས། ལྷ་ཡིས་ཀྱང་འཆེས་སུ་ཡང་མེད་ལ། འདྲེ་ཡིས་བཟའ་རུ་ཡང་མེད་པ་ཡིན། བཞིན་མོར་མ་རྟོགས་པ་ལྷ་དང་འདྲེ་གཉིས་སུ་འཛིན་པ་གཏན་འགལ་ལོ། སེམས་རང་འབྱུང་གི་གཤེན་ལྷ་དཀར་པོ་སྲོག་མེད་གཡུང་དྲུང་གི་སྐུ་ཐོབས་པ་ལས། སྐྱེ་ཤི་གཉིས་སུ་རྟོགས་པ་གཏན་འགལ་ལོ། སེམས་རང་འབྱུང་གི་གཤེན་ལྷ་དཀར་པོ། ཐུགས་མ་བཅོས་པའི་ཡེ་ཤེས་ཐིག་ལེ་ཆེན་པོ་ཉག་གཅིག་དུ་གསལ་བ་ལ། བླ་སེམས་ཡིད་དང་གསུམ་དུ་འཛིན་པ་གཏན་འགལ་ལོ། སེམས་རང་འབྱུང་གི་གཤེན་ལྷ་དཀར་པོ། ཐུགས་རྗེས་བྲེལ་བཀོལ་མི་མངའ་བ་ལས། ལ་ལས་བསད་ནས། ལ་ལ་གསོ་བ་གཏན་འགལ་ལོ། སེམས་རང་འབྱུང་གི་གཤེན་ལྷ་དཀར་པོ། (68)ཐུགས་མཉམ་པ་ཉིད་གཉིས་སུ་མེད་པའི་ཡེ་ཤེས་དང་ལྡན་པ་ལ། བདག་དང་གཞན་དུ་འཛིན་པ་གཏན་འགལ་ལོ། སེམས་རང་འབྱུང་གི་གཤེན་ལྷ་དཀར་པོ། རྒྱུ་ལས་མ་བསྐྱེད་པས་རྐྱེན་གྱིས་མི་འཇིག་པ་ལ། རྒྱུ་འབྲས་གཉིས་སུ་རྟོགས་པ་དེ་འགལ་ལོ། སེམས་རང་འབྱུང་གི་གཤེན་ལྷ་དཀར་པོ། ཐུགས་གསང་བའི་ཡི་གེ་འབྲུ་གསུམ་ཉིད་ལ་ཉིད་འཆད་པ་ལ། སྟོན་པ་གཞན་ནས་འབྱོན་དུ་རེ་བ་དེ་གཏན་འགལ་ལོ། སེམས་རང་འབྱུང་གི་གཤེན་ལྷ་དཀར་པོ། དབྱིངས་དང་ཡེ་ཤེས་གཉིས་སུ་མེད་པའི་དོན། ཡེ་ནས་གསལ་བར་རྟོགས་པས། ཕ་ཡི་རྙེད་ལས་མ་འཆད་མ་ཡི་ལྷུམས་ནས་མ་བསྐྱེད་པ་ལ། ཡབ་ཡུམ་གཉིས་སུ་འབྲེལ་བའི་དོན་ལས། ལྷག་པའི་བྱང་ཆུབ་ཀྱི་སེམས་བསྐྱེད་པ་གཏན་འགལ་ལོ། སེམས་རང་འབྱུང་གི་གཤེན་ལྷ་དཀར་པོ། ཡེ་ནས་སངས་རྒྱས་པའི་དོན་ཡེ་རྟོགས་ཆེན་པོའི་གདེང་ལ་བཞུགས་པ་ལ། ཉིད་ཞལ་ཉིད་ཀྱིས་གཟོད་ལྟ་བ་གཏན་འགལ་ལོ། དེ་ནས་ལྟ་བ་ཆེན་པོས་ཐག་གཅད་པ་བསྟན་པའོ། ད་ནི་ལྟ་བ་ཆེན་པོས་ཚད་བོར་བ་སྟོན་ཏེ། ཁྱེད་པར་ཆེན་པོའི་ལྟ་(69)བའི་ཚད་ནི། ནམ་མཁའ་ལས་བོར། ཡེ་གཤེན་པའི་ལྟ་བའི་ཚད་ནི། ནམ་མཁའ་ལ་ཉི་མ་ཤར་བ་འམ། གཞའ་ཚོན་བྲིས་པ་ལས་བོར། ཨ་དཀར་བའི་ལྟ་བའི་ཚད་ནི། རུས་སྦལ་རྒྱ་མཚོར་བསྐུམས་པ་ལ་བོར། དྲང་སྲོང་བའི་ལྟ་བའི་ཚད་ནི། དགུན་གྱིས་འཆགས་པས་དབང་ལ་བཏབས་པ་ལ་བོར། དགེ་བསྙེན་བའི་ལྟ་བའི་ཚད་ནི། ནམ་མཁའ་ལས་ཆར་བབས་པ་ལས་བོར། སྲིད་གཤེན་པའི་ལྟ་བའི་ཚད་ནི། རྨི་ལམ་ལ་བོར། འཕྲུལ་གཤེན་པའི་ལྟ་བའི་ལྟ་བའི་ཚད་ནི། སེང་གེ་རྩལ་ཆེན་ལ་བོར། སྣང་གཤེན་པའི་ལྟ་བའི་ཚད་ནི། ལྷ་སྲིན་ཚོན་འདུས་ཀྱི་ལོང་ཚོ་བ་ལ་བོར། ཕྱ་གཤེན་པའི་ལྟ་བའི་ཚད་ནི། སོ་པ་ལ་ཀར་བཞགས་པ་ལ་བོར། ད་ནི་ལྟ་བ་ཆེན་པོའི་ལྟངས་ཕུལ་བ་སྟོན་སྟེ། གཡུ་ལུང་ཤེལ་གྱིས་བྲག་ཕུག་དུ། གཤེན་ཚད་མེད་འོད་ལྡན་ལས།  ཐེག་པ་འོག་མ་བ་རྣམས་ཀྱིས། ལྟ་བའི་ལྟངས་ཕུལ་བའི་མདོ། གསང་བ་འདུས་པ་ཡིས་གསོལ་པ། སྐྱེ་མེད་གཡུང་དྲུང་བོན་གྱིས་དབྱིངས་ཉིད་ལས། གསལ་བའི་ཡེ་ཤེས་འོད་ཀྱི་ཐུགས་རྗེ་ཡིས། ཐབས་(70)ཀྱིས་ཆོ་འཕྲུལ་སྐྱེ་བའི་སྐུར་བསྟན་པས། དཔྱོད་ལས་མི་ཆགས་ཆུ་ཟླའི་འཁོར་ལོ་དང་། སྣང་ལ་དངོས་མེད་མེ་ལོང་གཟུགས་བསྙེན་དང་། མཉམ་ལས་མ་འདྲེས་གཞའ་ཚོན་རི་མོ་ལྟར། ཐབས་ཀྱི་ཆོ་འཕྲུལ་སྣ་ཚོགས་སྤྱོད་ཙམ་ན། འདི་ལས་ལྷགས་པའི་ལྟ་སྤྱོད་གུད་ན་མེད། ཞེས་གསོལ་ཏོ། ཚད་མེད་འོད་ལྡན་གྱིས་བཀའ་སྩལ་པས། ཡོང་མ་བཅོས་གཉིས་མེད་བདེ་ཆེན་བོན་གྱིས་སྐུ། མི་སྐྱེ་མི་འགག་ནམ་མཁའི་རང་བཞིན་ཅན། རང་འབྱུང་ཡེ་ཤེས་ཐིག་ལེའི་དབྱིངས་ནས་རྫོགས། འདི་ལས་གཡོ་ཞིང་རྩོལ་བ་ཅི་ཡང་མེད་པ་ལ། སྐྱེ་བའི་སྐུ་ལ་ཡེ་ཤེས་དཔེའས་མཚོན་ཞིང་། རྩོལ་སེམས་བྱིས་པའི་སྟོབས་དང་། ཆས་པས་ཤེས་བྱ་ལོགས་པར་འཁྲུལ། ཁྱེད་ཐེག་པ་འོག་མ་བ་རྣམས་བྱིས་པའི་སྟོབས་ཅན་ཡིན་ཏེ། བྱིས་པས་ཀྱང་འདགས་པ་ལས་ཁུང་བུ་བརྩེགས་པ་དང་ས་ལ་རི་མོ་བྲི་བ་ལས་སོགས་ཏེ། བྱིས་པའི་སྟོབས་བསམ་གྱིས་མི་ཁྱབ་པ། ཕོགས་རེ་བྱས་དེ་ནས་བཤིག་སྟེ་གཏོང་། དཔེ་དེ་དང་འདྲ་བར་ན་ཁྱེད་ཀྱིས་ཀྱང་། ལྷ་ཞེས་བྱ་བ་སྤྱན་དྲངས་ནས། དེ་ནས་མེད་པར་བྱས། དཀྱིལ་འཁོར་ཞེས་བྱ་བ་ཕོག་གཅིག་བྲིས། (71)དེ་ནས་བཤིགས་པ་དང་། ཕྱག་རྒྱ་ཞེས་བྱ་བ་ཕོགས་གཅིག་བཅས། དེ་ནས་བཀྲོལ་ཏེ་བཏངས་བ་ལས་སོགས་པ་ནི། བྱིས་པའི་སྟོབས་ཅན་ཡིན་ནོ། དྲང་སྲོང་རྒྱལ་བས་གསོལ་བ། ལུས་ནི་མི་རྟགས་སྒྱུ་མ་སྟེ། གཤེན་རབ་སྤྱོད་པ་ཟབ་མོ་ཡིས། ལུས་ཀྱིས་བག་ཞེད་སྒྲིབས་སྦྱངས་པས། བཟོད་ཐོབས་ངན་སོང་མི་ལྟུང་ཏེ། དྲོད་སྙེད་སེམས་ཀྱིས་འབྲས་བུ་ཐོབས། ཚད་མེད་འོད་ལྡན་གྱིས་བཀའ་སྩལ་པས། གཉིས་མེད་མི་འགྱུར་ཡང་དག་དབོན་གྱིས་སྐུ། སྐྱེ་མེད་མི་འགགས་རྒྱུ་མེད་འབྲས་བུའི་མཆོག མ་བརྩལ་ལྷུན་གྲུབ་རང་འབྱུང་ཡེ་སངས་རྒྱས། འདི་ལས་རྒྱུ་འབྲས་གཉིས་སུ་ཡེ་ནས་མེད་པ་ལས། ལུས་སེམས་རྒྱུ་འབྲས་གཉིས་སུ་བརྟགས་ནས། བག་ཆགས་ཁད་ཀྱིས་སྦྱོངས་པས། ཚི་ཆད་ནད་དུ་གྱུར་ཏེ། ཤེས་བྱ་ལོག་པར་འཁྲུལ། ཁྱེད་དྲང་སྲོང་པ་རྣམས་ཀྱང་། ལུས་སེམས་གཉིས་སུ་བརྟགས་ནས། ལུས་སྦྱངས་པས་སེམས་འབྱོན་ནས། འབྲས་བུ་རྙེད་ཅིང་འཐོབས་དུ་རེ་བ་ཡངས། ཚི་ཆད་པའི་ནད་དུ་འགྱུར་ཏེ། ལུས་མ་བདེ་ནས་སེམས་མི་བདེ། སེམས་མ་(72)བདེ་ནས་དགོངས་པ་མི་གསལ། དགོངས་པ་མ་གསལ་ན་འབྲས་བུ་མི་འཐོབ་བོ། ཚངས་པ་གཙུག་ཕུད་ཀྱིས་གསོལ་པ། སྦྱིན་པ་ནམ་མཁའི་ཆར་ཆེན་འདིས། སྟོངས་གསུམ་ས་ལས་ཐིམ་པས་ཤིང་། ཡོན་ཏན་རྩི་ཤིང་ནགས་ཚལ་ཀྱང་། མེ་ཏོགས་ལྟ་བུར་འཁྲུངས་པར་འགྱུར། དཀའ་བ་རྣམས་པ་སྣ་ཚོགས་དང་། གཤེན་རབ་སྤྱོད་པ་བརླབས་ཆེན་གྱིས། ལྟུང་དུ་དོགས་པ་ག་ལ་ཡོད། ཚད་མེད་འོད་ལྡན་གྱིས་བཀའ་སྩལ་པས། འགྱུར་མེད་གཡུང་དྲུང་དབྱིངས་ནས་ཐོགས་མེད་ཡེ་ཤེས་བྱུང་། དམིགས་མེད་སྦྱིན་པས་བོན་གྱི་སྐུ་ལ་ཐིམ། སྐྱེ་མེད་འབྲས་བུ་རྩལ་མེད་ལྷུན་ལས་རྫོགས། འདི་ལས་བརྩལ་ཞིང་བསྒྲུབས་དུ་མེད་པ་ལས། བྱ་བརྩལ་རེ་དོགས་གཉིས་སུ་བརྟགས་པས། ཤེས་བྱ་ལོག་པར་འཁྲུལ། ཁྱེད་དགེ་བསྙེན་པ་རྣམས་ཀྱང་། དཀའ་བ་སྔར་བསྐྱེད་ཅིང་། སྦྱིན་པ་སྔོན་ལ་བཏང་པ་ནི། འབྲས་བུ་འཐོབས་དུ་འགྱུར་བ་ལ། དཀའ་བ་སྤྱད་ཅིང་སྦྱིན་པ་མ་བཏང་ན། འབྲས་བུ་མི་ཐོབས་དུ་དགོས་པ་ནི། ཡང་དག་པར་སྤངས་ནས་སྒྱུ་མ་ཚོལ། བྱ་ཁྱུང་མཐོང་ནས་བྱ་ཁྱུང་གིས་རྗེས་གཅོད་ཞེས་བྱ་སྟེ། ངལ་བ་ཚི་ཆད་དོ། འདུར་(73)གཤེན་རྨ་འདའ་ཡིས་གསོལ་བ། ཐུགས་རྗེས་རྫུ་འཕྲུལ་ཐབས་དང་ལྡན་པ་ཡིས། མ་རིགས་ཉོན་མོངས་ས་ལ་གནས་པ་ན། ཐབས་ཀྱིས་ཡང་དག་བདེ་ལྡན་གནས་སུ་འདྲེན། གསོན་གཤིན་མཚམས་ནས་ངེས་པའི་བརྡའ་སྤྲོད་ཅིང་། འཁོར་བ་གདུང་པར་བྱེད་པའི་མྱ་ངན་ཀྱང་། ཐབས་ལ་མཁས་པ་མེད་ཅིང་སངས་པར་བྱེད། ཚད་མེད་འོད་ལྡན་གྱིས་བཀའ་སྩལ་པས། བོན་ཉིད་ཐུགས་རྗེ་མཉམས་སྙོམས་ཅན། ཐབས་དང་རྫུ་འཕྲུལ་་ཡོངས་ལ་ཁྱབ། འདི་ཞེས་བྱ་བར་མི་འཐད་ནས། རང་ལུས་ཉོན་མོངས་སར་བཞགས་པས། ཐབས་ཀྱིས་དྲངས་པར་ག་ལ་འགྲུབ། སེམས་ཅན་འཁྲུལ་པས་སྐྱེ་ཤི་འབྱུང་། གསོན་གཤིན་ལས་ཀྱིས་བྲལ་བ་ལས། བརྡའ་སྤྲོད་པར་མི་འགྱུར་ཞིང་། གདུང་བ་བསྐྱེད་པའི་ཚིག་བཤད་དེས། མྱ་ངན་སངས་པར་ག་ལ་བྱེད། སེམས་ལ་སྐྱེ་ཤི་མེད་པ་དང་། སེམས་ཉིད་ཐིག་ལེ་ཉག་གཅིག་ལ། དུས་གསུམ་ཆད་པར་བརྟགས་པས་འཁྲུལ། ཁྱེད་འདུལ་གཤེན་པོ་རྣམས་ཀྱང་། དོན་ལ་མི་རྟོགས་ཚིགས་ལ་དཔྱོད་པ་ནི། ཚིག་གིས་རྗེས་སུ་ཚིགས་ཞུགས། རྟོགས་པའི་རྗེས་སུ་རྟོགས་པ་ཞུགས་(74)པ་ནི། སྤྲིན་གྱིས་རྗེས་སུ་རླུང་ཞུགས་པ་དང་འདྲ་སྟེ། བྱང་ཆུབ་སེམས་མཉམས་པ་ཉིད་ཀྱིས་དོན་དང་འགྱོངས་པ་ཏེ། རང་སེམས་སྤངས་ནས་གཞན་སེམས་ཚོལ་བ་ནི། གསེར་དངོས་པོ་སྤངས་ནས་ར་གན་འཕྱོངས་པོ་ཚོལ་ཞེས་བྱ་སྟེ། ངལ་བ་ཚི་ཆད་པའོ། དབལ་བོན་སྟག་ལ་མེ་འབར་གྱིས་གསོལ་བ། སེམས་ལས་དགྲ་བགེགས་མེད་དེ། ལུས་ལ་དགྲ་བེགགས་ཡོད། ལུས་ཀྱི་དགྲ་བེགགས་བརྡུལ་དུ་བརླག་པའི་ཕྱིར། ཡེ་ཤེས་ལྷ་ནི་ཐུགས་རྗེའི་ངང་ལས་བཞུགས་པས། གཞན་ལས་གནོད་མི་མཛད་དེ། སྲི་ཞུ་གུས་པས་ཙམ། འཁོར་དུ་གཏོགས་པའི་ལས་ཀྱིས་འབྲེལ་བའི་མ་དང་སྲིང་མོ་རྣམས། ཤ་ཁྲག་གཟན་དུ་བཙུགས་ཤིང་དམ་རྫས་དམར་ལས་བརྟེན། ད་ནི་ལུས་ཀྱི་དགྲ་བགགས་དག་ལས་སྦད་མི་འཚལ། རྟོགས་པས་བདག་བསྒྲལ། གྲུབ་པས་གཞན་བསྒྲལ་ནས། དུས་གསུམ་གཤེན་རབ་བསྟན་པ་འབྲུངས་པར་བྱའོ། ཚད་མེད་འོད་ལྡན་གྱིས་བཀའ་སྩལ་པས། འཁོར་བའི་འཛིན་ཆགས་དབང་གིས་སྒྱུ་མའི་ལུས་བླངས་པ་ཡེ་ནས་འཁྲུལ་པའི་གཞི། དགྲ་བགེགས་(75)སྒྱུ་མའི་སྒྱུ་ལས་ཞེ་སྡང་གདུག་པ་སྐྱེས་པས། ཤ་ཟ་སྲིན་པོའི་རིགས། ཡེ་ཤེས་ལྷ་ནི་ཐུགས་རྗེའི་ངང་ལ་བཞུགས་པས་བདེ་ལྡན་ཡེ་སངས་རྒྱས། འཁོར་དུ་གྱུར་པའི་མ་དང་སྲིང་མོ་ནི། སྲིད་གསུམ་རྩེ་ནས་སོ་འཛུགས་ཁམས་གསུམ་ཁ་ཡང་འཁོར། དེ་དང་དེ་ཡི་བདེ་སྡུག་ཁྱེད་པར་ཆེ། ཁྱད་པར་དེ་ལས་སྤྱོད་པ་ལས་ཐུགས་རྗེའི་ངང་ལས་ཞོག རང་སེམས་འཁོར་བའི་གནས་ནས་འདུག་པས་གཞན་སེམས་མི་སྒྲོལ་ཏེ། འཁྲུལ་པ་དེ་ནི་ལོངས་བས་ལོང་བ་ཁྲིད་པ་འདྲ། བྱང་ཆུབ་སེམས་ལ་དགྲ་བགེགས་མེད་པ་སྟེ། འོད་ཟེར་རིགས་པས་ཡང་དག་ས་བནན་པས། གདོན་ཅིང་འཇིགས་པ་ཡོང་དང་ཡེ་ནས་བྲལ། འདི་ལས་གནོད་བྱེད་ཡེ་ནས་མེད་པ་ལས། ཞེ་སྡང་གདུག་པས་དགྲ་བགེགས་འདུལ་བ་ཤེས་བྱ་ལོགས་པར་འཁྲུལ། ཁྱེད་འཁྲུལ་གཤེན་པ་རྣམས་ཀྱང་། སེམས་དགྲ་བགེགས་མེད་པའི་དོན་ལ་མི་དཔྱོད་པར། ལུས་དགྲ་བགེགས་ཡོད་པ་དང་དུ་བླངས་ཤིང་ལུས་སེམས་གཉིས་སུ་རྟོགས་པ་ནི། རིན་ཆེན་སྤངས་ནས་མཆོང་བུ་བྱི་དོར་བྱེད་ཞེས་བྱ་སྟེ། གསེར་གྱི་སླ་ངའི་ནང་དུ་ཤེལ་གྱིས་མོ་རྡོ་བླུགས་(76)ནས་བཀྲོལ་བ་ལྟར་སོ་སོ་ནས་འདྲིལ་བ་ལས། མཉམ་པ་ཉིད་ཀྱི་དོན་བཙལ་ཀྱི་མི་རྙེད་དེ། འགྲིབ་པ་ཆེན་པོའོ། སྣང་གཤེན་གཙུག་ཕུད་ཀྱིས་གསོལ་བ། ལྷ་སྲིན་མཚམས་སུ་གཡུང་དྲུང་སྐོལ་ཤིང་འཛུགས། ཉེས་ལེགས་ལྟང་རྩི་ཡོ་གལ་སྲང་ཡང་འཛིན། ལྷ་ལ་ཡོན་འབུལ་བགེགས་ལ་གླུད་བཏང་ནས། ཚེ་སྲོགས་གཡུང་དྲུང་བླ་དང་མི་འབྲེལ་ཞིང་། རུས་བཞི་སྤྲུལ་པའི་ཐུགས་རྗེས་འཛིན་པར་འགྱུར། ཚད་མེད་ལྡན་གྱིས་བཀའ་སྩལ་པ། ལྷ་སྲིན་གཉིས་ཀྱང་འཁྲུལ་པའི་བློ་ཅན་ཏེ། འཐབ་རྩོད་བར་དུ་རྒྱུག་པ་གཤེན་རབ་ཅི་མི་མཛད། སྐོལ་ཤིང་མཚན་ཉིད་ལྟང་བའི་རྒྱབ་འདྲ་སྟེ། དེ་ལ་གཡུང་དྲུང་ཚུགས་པ་ག་ལ་ཡོད། ཉེས་པ་རང་བྱེད་ལེགས་པའི་སྨྲ་མི་ཐོས། སྤྲེའུ་འདྲ་དེ་ཡིས་ཡོ་གལ་སྲང་མི་གཟུང་། འཁོར་བའི་ལུས་བླངས་འཁོར་བའི་བཙོན་ར་ནས། འཁོར་བའི་སྲོགས་བཅད་འཁོར་བའི་ལྷ་འདྲེ་མཆོད། འཁྲུལ་པ་དེས་ཀྱང་མཉམ་པའི་དོན་ལ་འགྲིབ། རུ་བཞི་སྤྲུལ་པའི་ཐུགས་རྗེས་མ་ཟིན་ནས། འཁོར་བའི་གནས་སུ་འཁྱམ་ཞིང་བཞུགས་ས་རེ། ཁྱེད་སྣང་གཤེན་པ་རྣམས་ཀྱང་། བྱང་ཆུབ་(77)ཀྱིས་སེམས་ཡོ་གལ་མེད་པའི་དོན་མ་རྟོགས་པར། ཡོ་གལ་གིས་སྲང་འཛིན་པས། སྤྲེའུ་བྱ་བྱེད་ཅན་དུ་གྱུར་ཏེ། ལ་ལ་བསད་ནས་ལ་ལ་གསོ་བ་ནི། ཁྲ་དང་སྤྱང་ཁུ་དང་མཚུངས། སེམས་གཡུང་དྲུང་གིས་སྐུ་མི་སྒྲུབས་པར། ལུས་སྒྱུ་མ་ཚོལ་བ་ནི། གཞའ་ཚོན་དད་དུ་འགྲོ་བ་དང་འདྲ་སྟེ། ངལ་བ་ཚི་ཆད་སྒེར་བུ་མདོ་ཤོར། གཅམ་བུ་ལགས་སྟོངས་ཞེས་བྱ་སྟེ། བྱང་ཆུབ་སེམས་ལ་འགྲིབས་པ་ཆེན་པོའོ། ཕྱ་གཤེན་ལེགས་རྒྱལ་གྱིས་གསོལ་པ། ཕས་སྣང་ཚུས་སྣང་གིས་ལ་བོ་ཆེ། མ་མཐོང་དགུ་མཐོང་མཐོང་གི་བྱ་ར་བ། མི་ནུབ་ཡོད་མེད་མཚམས་སུ་བཞགས་པ་སྟེ། བློ་ཟད་ཕ་དངས་རྒྱགས་ཆད་མ་ཡིན་ཏེ། མི་རྒྱལ་རྣམས་ཀྱི་གྲོས་ཕུག་འདི་ལ་ཐུགས་གོ ཚད་མེད་འོད་ལྡན་གྱིས་བཀའ་སྩལ་པ། འཁོར་བའི་བློ་ལྡན་ཕ་རོལ་ཕྱིན་པ་མ་མྱོང་། སྣང་གི་ལ་བོ་ཆེ་རུ་མི་འགྱུར་ཞིང་། ཡེ་ཤེས་སྤྱན་མེད་སྒྱུ་མ་ཤ་མིག་ཅན། དེ་ལ་བྱ་ར་ལྟོས་པས་སེམས་ཅན་འཁྲུལ་པའི་བློ། མི་རྒྱལ་བློ་སྟོར་བྲ་བྱི་ཁུངས་སྟོར་འདྲ། སྤྲིའུ་འདྲ་དེ་ཡིས་དྲོས་ཀྱང་ནམ་(78)ཀྱང་འབུབ། ཁྱེད་ཕྱ་གཤེན་པ་རྣམས་ཀྱང་། བྱང་ཆུབ་ཀྱིས་སེམས་འཁོར་བ་དང་མྱ་ངན་ལས་ཐམས་ཅད་ཀྱིས་ཕ་རོལ་དུ་ཕྱིན་པ། ཡེ་ཤེས་ཀྱི་སྤྱན་ཅན། རྫུ་འཕྲུལ་གྱིས་ཞབས་དང་ལྡན་པས། བློ་གྲོས་མི་བཟད་པའི་རྒྱལ་པོ་བྱ་བའི་དོན་མི་སྒྲུབ་པར། འཁོར་བའི་གནས་ནས་རང་དོན་ཕྱལ་བར་བཏང་ནས། དོན་མེད་དོན་དུ་གཉེར་ཞེས་བྱ་སྟེ། དཔེར་ནས་མི་བློ་ལོག་པ་འམ། ཁྱི་འོ་པེང་ཁྱེར་བ་དང་འདྲ་སྟེ། མི་བློ་ལོག་པ་གནམ་གྱིས་མཐའ་མ་ལྟ། ཁྱི་འོ་པེང་ཁྱེར་བ་ནི་ཁ་ཡིས་ཟས་བཏང་ནས། ཟས་ཀྱིས་དྲི་མ་ཆུར་བྱུང་བ་འཛིན་ཏེ། དེ་དང་འདྲ་བར་བྱང་ཆུབ་སེམས་ལས་འགྲིབ་པ་ཆེན་པོའོ། དེ་ན་ལྟ་བ་ཆེན་པོས་ཕྱོང་བཅད་པ་སྟོན་སྟེ། ཚད་མེད་འོད་ལྡན་གྱིས་བཀའ་སྩལ་པ། སེམས་ཐོག་མ་མ་སྐྱེ་པ། ཐ་མ་མི་འཆི་བ། སྐྱེ་འགགས་མེད་པ་ཡིན་པའི་ཕྱིར། སྐྱེ་ཤི་དང་འདུ་འབྲལ་ཡེ་ནས། བསྒོམས་ཞིང་དཔྱད་དུ་མེད་དེ། ལྟ་བ་ཆེན་པོས་ཕྱོངས་བཅད། སེམས་ལ་སྒོམས་པའི་ཡུལ་ཕས་མི་སྣང་བ་དང་། ཕྱི་གཟུང་བའི་ཡུལ་ལ་བསྒོམས་ཞིང་དཔྱད་དུ་མེད་དེ། ལྟ་བ་ཆེན་(79)པོས་འཕྱོང་བཅད། སེམས་ལ་སྒོམ་མོ་བའི་བློ་ཚུལ་མི་འཇུགས་པས། ནང་འཛིན་པའི་སེམས་ལ་སྒོམས་ཞིང་དཔྱད་དུ་མེད་དེ། ལྟ་བ་ཆེན་པོས་འཕྱོང་བཅད། དེ་གཉིས་སུ་མེད་པའི་དོན་ལས་མི་དམིགས་པ་ལ་ཡིན་པའི་ཕྱིར། མ་བཅོས་པའི་ངང་ལ་བཞགས་པ་ལ། བསྒོམ་ཞིངས་དཔྱད་དུ་མེད་པ་དེ། ལྟ་བ་ཆེན་པོས་ཕྱོང་བཅད། སེམས་སྟོང་ཞིང་བདག་མེད་པའི་ངང་ལས་དངོས་པོ་དང་མཚན་མ་ལ་མི་གནས་པའི་ཕྱིར། ཅི་ལ་ཡང་བསྒོམས་ཞིང་དཔྱད་དུ་མེད་དེ། ལྟ་བ་ཆེན་པོས་ཕྱོངས་བཅད། སེམས་ལས་ཁ་དོག་མེད་པས་མཚན་མ་ལ་མི་གནས་པའི་ཕྱིར། སྒོམ་ཞིང་དཔྱད་དུ་མེད་དེ། ལྟ་བ་ཆེན་པོས་ཕྱོངས་བཅད། སེམས་ལས་དབྱིབས་མེད་པས་དབུས་དང་མཐའ་ལས་མི་གནས་པའི་ཕྱིར། སྒོམ་ཞིང་དཔྱད་དུ་མེད་དེ། ལྟ་བ་ཆེན་པོས་ཕྱོངས་བཅད། སེམས་མི་དམིགས་པའི་དབྱིངས་ནས། མ་བཅོས་པའི་ཡེ་ཤེས་ཉིད་ལ་ཉིད་གསལ་ཞིང་། ཡེ་རྟོགས་ཆེན་པོའི་གདེང་དུ་(80)གྱུར་པ་ལས། ཡེ་ནས་བསྒོམས་ཞིང་དཔྱད་དུ་མེད་དེ། ལྟ་བ་ཆེན་པོས་ཕྱོངས་བཅད་པ། སེམས་ཡེ་ན་སངས་རྒྱས་པའི་དོན་གསལ་བར་རྟོགས་པ་ལས། གསལ་ལོ་བའི་རྟོགས་པ་ལས་ཀྱང་བརྡད་སྟེ། གསལ་ལས་རྟོགས་པ་མེད་པའི་ངང་ལས་གནས་པ་ལས། ཡེ་ནས་བསྒོམ་ཞིང་དཔྱད་དུ་མེད་དེ། ལྟ་བ་ཆེན་པོས་ཕྱོང་བཅད་པ་བསྟན་པའོ། ད་ནི་ལྟ་བ་ཆེན་པོས་ལ་བཅད་པ་སྟོན་ཏེ། ཚད་མེད་འོད་ལྡན་གྱིས་བཀའ་སྩལ་པས། ཡོངས་བསྒོམས་དུ་མེད་དོ་ཡེ་ཤེས་ངང་ལ་གནས། བསྒྲུབ་དུ་མེད་དོ་མ་བརྩལ་ལྷུན་གྱིས་གྲུབ། ལྟ་རུ་མེད་དོ་རྟོགས་པ་ཆེན་པོའི་ཕུལ། བསྲུང་དུ་མེད་དོ་འགལ་དུ་དོགས་པ་མེད། སྣང་དུ་མེད་དོ་གཟུངས་འཛིན་ཡུལ་ལས་འདས། སྟོངས་དུ་མེད་དོ་ཐིག་ལེ་དབྱིངས་ནས་རྫོགས། འཆད་དུ་མེད་དོ་འགྱུར་མེད་གཡུང་དྲུང་སྐུ། བརྟགས་དུ་མེད་དོ་མཚན་མ་ཡོངས་དང་བྲལ། དཔྱད་དུ་མེད་དོ་སྣང་མེད་དཔེ་ལས་འདས། སྐྱེ་རུ་མེད་དོ་(81)ཚད་མེད་ལྷུན་ལས་རྫོགས། འཆི་རུ་མེད་དོ་འཆི་མེད་སྐྱེས་སྣང་བརྩན། ཚོགས་སུ་མེད་དོ་འཁོར་བའི་མཐའ་ལས་འདས། བསྒྲིབས་དུ་མེད་དོ་ཡེ་ཤེས་འོད་དང་ལྡན། དམིགས་སུ་མེད་དོ་མཚོན་པ་མྱ་ངན་འདས། སྦྱར་དུ་མེད་དོ་མ་ཆགས་རྣམ་པར་དག འཁྲུལ་དུ་མེད་དོ་ཤེས་རབ་གསལ་བའི་མཆོག གོལ་དུ་མེད་དོ་མན་ངག་གེངས་དང་ཆས། བགྲོད་དུ་མེད་དོ་ཐིག་ལེ་ཉག་གཅིག་མ། བཅོས་སུ་མེད་དོ་བདེན་པ་དེ་བཞིན་ཉིད། ཞེས་པས་གསུངས་ཏེ་ལྟ་བ་ཆེན་པོའི་ལ་བཅད་དོ། ཟུར་རྟེགས་གིས་ཡན་ལགས་ལྔ་པ་རྫོགས་སྭོ། བཀྲ་ཤིས། དགེའོ།  (82)(83)༼ང༽གབ་པའི་མདེའུ་ཐུང་གི་ཡན་ལག་བཞི་པ་བཞུགས་སྭོ།།༄༅༅༎ །།འདི་ནས་མར་ན་སེམས་གབ་པ་དགུ་སྐོར་གྱིས་མདེའུ་ཐུང་གིས་ཡན་ལག་སྟོན་ཏེ། དཀྱུས་ལས་གུད་དུ་བཀོལ་བའི་མདེའུ་ཐུང་གིས་ཡན་ལག་ནི། བཀོལ་ཏེ་འདི་ནས་མི་སྟོན་ནོ། དགོངས་ཉམས་རེག་པ་ལས་བྱུང་པའི་མདེའུ་ཐུང་ཞེས་བྱ་བ། སྔོན་གྱིས་དགོངས་པ་རྣམས་ཀྱིས་ཉམས་ཀྱིས་མན་ངག་ལ་བྱ་སྟེ། གཤེན་འཆི་མེད་གཙུག་ཕུད་དང་། ཡུམ་བཟང་ཟ་རིང་བཙུན་དང་། གཤེན་གསང་བ་འདུས་པ་དང་། ཀླུ་ལས་གྲུབ་པའི་གཤེན་པོ་ཡེ་ཤེས་སྙིང་པོ་དང་། རྒྱལ་རིགས་ཀྱིས་གཤེན་པོ་མི་ལུས་བསམ་ལེགས་དང་། ལྷ་ཡིས་གཤེན་པོ་ཡོངས་སུ་དག་པ་དང་དྲུག་གིས། རིན་པོ་ཆེ་གཡུ་སྟེང་ཚལ་མེ་ཏོག་མཛེས་པའི་གླིང་ལས་འཚོགས་ནས། དགོངས་པ་ཉམས་ཀྱིས་མན་ངག་བསྟུན་པའི་མདོའ། ཡེ་གཤེན་གཙུག་ཕུད་ཀྱིས་གསུངས་པས། ཀུན་གཞི་མ་བཅོས་པ་ནམ་མཁའ་དང་འདྲ་བའི་དབྱིངས་ནས་ཡེ་ཤེ་མ་བཅོས་པ་ནམ་མཁའ་འདྲ་བ་ཤར་ནས། དགོངས་པ་མ་བཅོས་པ་ནམ་མཁའ་འདྲ་བ་ཉིད་ལས་ཉིད་གསལ་བ་ལས། (84)ནུབ་པ་དང་མ་ནུབ་པ་གཉིས་མེད་ཞེས་པས་གསུངས་སྭོ། ཡུམ་བཟང་བཟའ་རིང་བཙུན་གྱིས་གསུངས་པས། ཀུན་གཞི་སྟོང་ཞིང་བདག་མེད་པའི་དབྱིངས་ནས། ཡེ་ཤེས་གསལ་ལ་མ་འགགས་པར་ཉིད་ལས་ཉིད་ཤར་བ་ལ། གསལ་བ་དང་མི་གསལ་བ་གཉིས་སུ་མེད་ཞེས་གསུངས་སྭོ། གསང་བ་འདུས་པས་གསུངས་པས། ཀུན་གཞི་ཡོངས་སུ་རྒྱ་མ་ཆད་པའི་དབྱིངས་ནས། ཡེ་ཤེས་ཐིག་ལེ་ཆེན་པོ་ཉིད་ལ་ཉིད་ཤར་བ་ལ། མཐོང་བ་དང་མ་མཐོང་པ་གཉིས་མེད་དེ། ཀླུ་ལས་གྲུབས་པའི་ཡེ་གཤེན་པོ་ལ་ཡེ་ཤེས་སྙིང་པོས་གསུངས་པས། ཀུན་གཞི་དཔག་དུ་མེད་པའི་དབྱིངས་ནས། ཡེ་ཤེས་མཚོན་དུ་མེད་པ་ལ་ཉིད་ལ་ཉིད་གསལ་བ་ལས། གཡོས་པ་དང་མ་གཡོས་པ་གཉིས་མེད། རྒྱལ་རིགས་གིས་གཤེན་པོ་མི་ལུས་བསམ་ལེགས་ཀྱིས་གསུངས་པས། ཀུན་གཞིའ་ལས་འགྱུར་བ་མེད་པའི་དབྱིངས་ནས། ཡེ་ཤེས་ཐོགས་པ་མེད་པ་ཉིད་ལས་ཉིད་གསལ་བ་ལས། རྩོལ་བ་དང་མི་རྩོལ་བ་གཉིས་མེད། ལྷ་ཡི་གཤེན་པོ་ཡོངས་སུ་དག་པས་གསུངས་བ། ཀུན་གཞི་དགོས་པ་མེད་པའི་དབྱིངས་ནས། ཡེ་ཤེས་བདལ་(85)བ་ཆེན་པོར་ཉིད་ལས་ཉིད་ཤར་བ་ལས། ཁྱབ་པ་དང་མ་ཁྱབ་པ་མེད་པ་གཉིས་མེད་ཞེས་གསུངས་སྭོ། དོན་གཅིག་ལས་ཁ་བྲག་སོ་སོར་དྲངས་པས། མཐུན་པའི་ཉམས་ཀྱིས་མན་ངག་བྱུང་ཏེ། དགྱེས་པའི་ཚུལ་སོ་སོ་ནས་བསྟན་ནོ། མཁས་པ་ཆེན་པོ་གཞན་གྱིས་ཞལ་ནས་དེ་སྐད་ཅེས་གསུངས་ཞེས་བྱ་བ། མདེའུ་ཐུང་གིས་ཡན་ལག་ནི། རྒྱལ་རིགས་ཀྱིས་གཤེན་པོ་མི་ལུས་བསམ་ལེགས་དེ། དད་པ་ཆེ་བའི་མཆོག་དུ་གྱུར་པས། མཚན་ཉིད་སྡེ་ལྔའི་བོན། གཤེན་དྲངས་སྲོང་རྒྱལ་བ་ཡང་ལ་ཡང་གསན། རྫུ་འཕྲུལ་བཅུ་གསུམ་གྱི་བོན་གཤེན་རབ་དབལ་བོན་སྟག་ལ་མེ་འབར་ལ་ཡང་གསན། སྒྲུབས་པའི་ཡན་ལག་བཅོ་བརྒྱད་གཤེན་རབ་གསང་བ་འདུས་པ་ལ་ཡང་གསན། ལྟ་བ་ཆེན་པོ་ཁྱེར་པར་གྱིས་གསན། ལྷ་ཡི་གཤེན་པོ་ཡོངས་སུ་དག་པ་ལ་ཡང་གསན། མན་ངག་ཉུངས་ལ་འདུས་པས་དགོངས་པ་ཉམས་ཀྱིས་མན་ངག་ཀྱང་གསན་ཅིང་བསྟུན་པས། དོན་རེ་རེ་ཀུན་ལས་འབྱུང་ཞིང་དམར་བར་དགོངས་ནས། ལྟངས་ཕུལ་པའི་མདོ། མང་འབྱུང་སྟེ། (86)བསྡུས་པའི་མདོའ་འདི་སྐད་དོ། དབལ་བོན་སྟག་ལ་མེ་འབར་གྱི་བཞེད་ཀྱིས། སྣ་ལས་མཐུ་རྩལ་སྒྲུབས། དེ་ནས་ནོར་དང་རྒྱུ་སྒྲུབས། དེ་ནས་བཟོད་སེམས་ཀྱིས་འབྲས་བུ་སྒྲུབས། ཞེས་གསུངས་ནས་འདི་མེད་དམ་མི་མེད། གཤེན་དྲང་སྲོང་རྒྱལ་བའི་བཞེད་ཀྱིས། སྣ་ལས་ལུས་གདུལ་ཞིང་སྦྱངས། དེ་ནས་བག་ཆགས་སྦྱངས་ཤིང་བསལ། དེ་ནས་རིགས་པ་རྩལ་སྦྱང་ཞིང་བསྐྱེད། དེ་ནས་བཟོད་བསྒོམ་ཞིང་དྲོད་ཉམས་སུ་ལེན་པར་བྱ། དེ་ནས་སངས་རྒྱས་པའི་འབྲས་བུ་རྙེད་པ་ཆུད་མི་ཟ་བར་བྱའོ། ཞེས་གསུངས་ནས་འདི་མེན་དམ་མེ་མེད་ལགས། གཤེན་གསང་བ་འདུས་པའི་བཞེད་ཀྱིས། གསང་བ་རྣམས་པ་གསུམ་དང་། སྒྲུབས་པའི་ཡན་ལག་བཅྭོ་བརྒྱད་ཀྱིས། བཞེད་ཀྱི་ལྷ་རྣམས་དབྱིངས་ནས་སྤྱན་དྲངས། རང་ལུས་ལྷ་རུ་སྒྲུབས། ཀུན་གཞི་མ་གཡོས་པའི་གཞལ་ཡས་ཁང་། མཆོག་གྱུར་སྨུགས་པོ་ཁ་ཤེལ་གྱིས་བཅད་པ། ཙི་ཏ་རིན་པོ་ཆེའི་དབུས་སུ། ཤེལ་གྱི་སྐུ་ཚོན་གང་པ། ཞལ་ཕྱོགས་བཅུ་ཡོངས་སུ་གཟིགས་པས། སྐུ་ལ་མདུན་རྒྱབ་མི་མངའ་བས། འོད་ཟེར་ཕྱོགས་བཅུར་འཕྲོས་བ་གཅིག་བསྒོམས་པས། (87)ལུས་སེམས་མ་བྲལ་བར་ལྷ་ཡིས་སྐུར་གྲུབ་པོ་ཞེས་གསུངས་ཏེ། སུ་ལས་མི་སྨྲ་བར་ཁ་ཐམས་པར་ཀྱང་། གསང་བའི་ནན་ཏན་ཀྱང་ཕོགས་པ་ལགས་ནས། ཚངས་པ་ནོད་པིང་མཆིས་ཞེས་ལྟངས་ཕུལ་བའོ། དེ་ནས་ཡེ་གཤེན་གཙུག་ཕུད་ཀྱི་བཀའ་སྩལ་པ། ལེགས་སོ་ལྷུན་གྱིས་གྲུབ་པ་སྐྱོན་དང་བྲལ་བ་མ་ཡིན་ཏེ། བདེན་པའི་དོན་རེ་ཀུན་ནས་འབྱུང་བར་གཅད་ཞེས་གསུངས་སྭོ། དེ་ནི་མཁས་པ་ཆེན་པོ་གཞན་གྱི་ཞལ་ནས། དེ་སྐད་ཅེས་གསུངས་ཅེས་པས་མདེའུ་ཐུང་གིས་ཡན་ལག་གོ། རྒྱས་འབྲིང་དང་བཏང་བཞག་གི་ཚོད་གཟུངས་པ་མདེའུ་ཐུང་གིས་ཡན་ལག་ནི། ལྷ་ཡི་ཡུལ་དང་དུ་གྲགས་པ་དང་། ཀླུ་ཡི་ཡུལ་དུ་གྲགས་པ་དང་གཉིས་ཏེ། དེ་ལ་ལྷ་ཡི་ཡུལ་དུ་གྲགས་པ་ནི། ལྷ་ལོངས་སྤྱོད་ལ་གཡེང་ནས། བསྟན་པ་ལས་གཞུགས་དཀའ་བས་མན་ངག་རྒྱས་པ་ཞེས་བྱ་བ་མང་ལ་འབྲེལ་བར་བཤད་ཅིང་སྡེབས་སྭོ། ཀླུ་ཡི་ཡུལ་དུ་གྲགས་པ་ནི། ཀླུ་རྣམས་གཡུང་ལ་ཁོང་དལ་བས། བསྟན་པ་ལ་གཞུགས་སླ་སྟེ་མན་ངག་འབྲིང་པོ་ཞེས་བྱ་བ། ཉུང་ལ་འདུས་པར་བཤད་ཅིང་བསྡེབས་སྭོ། དེ་ལས་རྒྱས་པ་ལ་(88)ཡང་བཞེད་གསུངས་ཏེ། མཚན་ཉིད་སྡེ་ལྔའི་བོན་དང་ཁོང་དཀྲུལ་ཏེ། དཀྱུས་ལས་མེད་པ་རིགས་པ་ལས་ཕྱུངས་ཞིང་། ཡན་ལག་མང་དུ་གྲངས་ཤིངས་བཀྲ་ཤིས་དྲངས་གིས་སྒོ་ནས་བཤད་པ་ལས་བྱ་སྟེ། ད་ནི་ས་བསླངས་གསེར་དུ་འགྱུར་ཞེས་བྱའོ། དེ་ནི་རྒྱས་པའི་ཡངས་རྒྱས་པ་ཆེན་པོ་ཡིན་ཏེ། སྐྱེས་བུ་བློ་པད་མ་ཁ་ཕྱེ་བས་འདྲ་བས་བཤད་པར་བྱའོ། དེ་ཡི་འོག་མ་ནི་རྒྱུད་ཀྱིས་ལམ་དྲངས། ལུང་གིས་ལམ་བཅད། མན་མག་གིས་ཐིག་བཏབས་སྟེ། དཀྱུས་ལས་འབྱུང་བ་ཞིབ་དུ་བཤད་པའོ། དེ་ལས་སྐྱེས་བུ་བློ་བུམ་པ་ཆུས་བཀངས་པ་དང་འདྲ་བས་བཤད་པར་བྱའོ། རྒྱས་པ་ཐ་མ་ན་མན་ངག་མང་པོ་ཞ་ལགས་བྱུས་ཏེ་དམར་ལས་འདྲིལ་བར་བཤད་པའོ། དེ་ལས་ན་སྐྱེས་བུ་བློ་མུན་པ་ལས་སྒྲོན་མེ་བཏེགས་པ་ལྟ་བུས་བཤད་པར་བྱའོ། འབྲིང་པོ་ལས་བཤད་ལུགས་གཉིས་ཏེ། མན་ངག་དམར་ལས་འདྲིལ་བར་བཤད་པ་ནི། རྒྱས་པ་ཐ་མ་དང་མཐུན། མན་ངག་་ཉུང་ལས་འདུས་པར་བཤད་པ་ནི། སྟོན་པའི་ཞལ་ནས་གསུངས་པ་དང་། ལས་གཅིག་ལས་གཉིས་ཙམ་བསྟན་ཞིང་། འབྲས་བུ་ཡུ་བ་ནས་བཟུངས་ཞིང་། ཞག་རེ་ལས་(89)ཚིག་རེ་ཚིག་རེ་ལས་དོན་རེ་བཤད། སྒོམ་པ་ནི་འབྲས་བུ་ལས་རྟེན་རྡེགས་པ་མི་འཆའ་བའོ། མན་ངག་ཉུང་ངུན་གྱིས་ཡང་ངུན། འདུས་པའི་ཡངས་འདུས་ཀྱིས་ཡངས་འདུས་པ་ཆེན་པོ་ཞེས་བྱ་བ་ནི། མན་ངག་ཚིག་དུ་ཅིག་ཀྱང་མི་ཕྱིན་ཀྱང་། དོན་དུ་བྱང་ཆུབ་ཀྱིས་སེམས་ཐིག་ལེ་ཉག་གཅིག་མ་ཡི་དོན་སལ་གྱིས་རྟོགས་ནས། སོ་སོ་དང་ཁ་ལག་མི་འགྲེ་པར་ཀྱང་བསྒོམས་པའི་མཆོག་ཞེས་བྱ་སྟེ། དོན་དམ་པའི་ཡང་དག་པ་ཆེན་པོའོ། དེ་ནས་མ་མཛད་པར་ཀྱང་མཛད་པའི་རྒྱུ། མ་རྟོགས་པར་རྟོགས་པའི་ཕུལ། མ་གསུངས་པར་ཀྱང་རྒྱ་སྟེ། མི་བསྒོམ་པར་ཀྱང་བསྒོམས་པའི་མཆོག་ཞེས་བྱ་སྟེ། དོན་དམ་པའི་ཡང་དག་པ་ཆེན་པོའོ། གཡུང་དྲུང་སེམས་ཀྱི་མྱུ་གུ་གབ་པ་དགུ་སྐོར་ཞེས་བྱ་བ་ཐེག་པ་ཆེན་པོའི་མདོའ། ཡན་སུམ་བཅུ་རྩ་བདུན་པ་རྫོགས་སྭོ། བཀྲ་ཤིས་སྭོ། དགེའོ། དག་གོ། (90)(91)༼ ཅ༽འབྲུ་ཏིག་གིས་འགྲེལ་བ་བཞུགས་པའི་དབུ་ཕྱོགས་ལགས་སྭོ།།(92)༄༅༅༎ །།འདི་ནས་མར་ནི་བྱང་ཆུབ་སེམས་གབ་པ་དགུ་སྐོར་གྱིས་ནང་ནས། གུད་དུ་བཀོལ་བའི་མན་ངག་སེམས་གྱིས་འབྲུ་ཏིག་ཅེས་བྱ་བ་སྟོན་ཏེ། སྟོན་པ་ཀུན་དུ་བཟང་པོ་གཤེན་ལྷ་འོད་དཀར་ལས་ཕྱག་འཚལ་ལོ་ཞེས་བྱ་བ། འབྲུ་ལས་གཅད་ཏེ་བཤད་ན། སྟོན་པ་ནི་མི་མངོན་པའི་དབྱིངས་ནས་ཐུགས་རྗེའི་འོད་བྱུང་ནས། སེམས་ཅན་མ་རྟོགས་པ་རྟོགས་པར་སྟོན་པའི་ཕྱིར་སྟོན་པར་འབྲུ་ཏིག་ཀུན་ཏུ་བཟང་པོ་ནི། (93)ཉི་མ་དང་འདྲ་སྟེ་སེམས་ཅན་ཐམས་ཅད་ལས། ཐུགས་རྗེ་མཉམས་སྙོམས་ཀྱིས་དགོངས་པ་དང་ལྡན་པས་གནོད་པ་མི་མངའ་བའི་ཕྱིར་ཀུན་ཏུ་བཟང་པོའི་འབྲུ་ཏིག གཤེན་ལྷ་ནི། དུས་གསུམ་གྱིས་གཤེན་རབ་ཐམས་ཅད་ཀྱིས་རྩ་བའི་ལྷ་ཡིན་པས། འབྱུང་ཡང་དེ་ཡིས་ངང་ལས་འབྱུང་ལས། གནས་ཀྱང་དེ་ཡི་ངང་ལ་གནས་པའི་ཕྱིར། གཤེན་ལྷར་འབྲུ་ཏིག་འོད་དཀར་ནི། འོད་ཟེར་ཁ་དོག་དྲུག་དང་ལྡན་པ་གཅིག འགྲོ་བ་སེམས་ཅན་(94)གྱིས་དོན་ལས། ཕྱོགས་བཅུར་ཡོངས་སུ་སྤྲོས་ཀྱང་། ཤེལ་ཀང་ཀ་རི་ཡིས་མདོག་འདྲ་བ། དཀར་ལས་འཚེར་བ། བག་ཆགས་ཀྱིས་མ་གོས་པའི་འོད་ཚོན་གང་བ་ཅིག ཉིད་ཀྱིས་ཐུགས་ཀ་ནས་གསལ་བའི་ཕྱིར་འོད་དཀར་དུ་འབྲུ་ཏིག ཕྱག་འཚལ་ལོ་བ་བྱ་བ་ནི། ཕྱག་ནི་བརྡའ་འཇལ་བའི་ཕྱིར་ཡང་བཙལ། སྐུ་བསྟོད་པའི་ཕྱིར་ཡང་བཙལ། སྒྲིབས་པ་བསལ་བའི་ཕྱིར་ཡང་བཙལ། གཡུང་དྲུང་གིས་སྙིང་པོ་ལ་ཅིག་པར་བྱའི་ཕྱིར་ཡང་ཕྱག་བཙལ་ཏེ། ཕྱག་དེ་འཚལ་ནས། དོན་དེ་ལས་གྲུབ་པ་ཡིན་པར་འབྲུ་ཏིག དཀྱུས་འཆད་པའི་ནང་དུ། འབྲུ་ལ་དེ་ལྟར་གཅར་ཏེ་ངོས་བཟུངས་ལས་བཤད་དོ། སྟོན་པས་ཐུགས་རྗེས་ཆེ་མངའ་བ་ལ་བྱ་བ་ནི། འབྲུ་ལས་གཅར་ཏེ་བཤད་(95)ནས། སྟོན་པ་ནི་གོང་དུ་སྨོས་པ་ཟད། ཐུགས་རྗེས་ནི། སྟོན་པ་ནི་དེ་ཡིས་སེམས་ཅན་ཐམས་ཅད་ལ། ཕན་འདོག་པ་དང་། སྙིང་རྗེས་བསྐྱེད་པ་དང་། འཚོའ་སྐྱོངས་པར་བྱེད་པ་ཡིན་ཏེ། དེ་ལས་ཚད་དཔག་དུ་མེད་པར་ཆེ་བར་མངའ་བའི་འབྲུ་ཏིག་སྟེ་ངོས་བཟུངས་ངོ་། ཐམས་ཅད་མཁྱེན་པའི་ལ་དེ་བཞིན་གསུངས་ཞེས་བྱ་བ་ལས། འཁོར་བ་དང་མྱ་ནང་ལས་འདས་པའི་བོན་ཐམས་ཅད་ལས། མི་མཁྱེན་པ་ཡེ་ཤེས་ནས་མི་མངའ་སྟེ། རྣམས་པ་ཐམས་ཅད་ཅིར་ཡང་མཁྱེན་པའི་ཡེ་ཤེས་དང་ལྡན་པར་འབྲུ་ཏིག དེ་ནི་མ་གཡོས་པའི་ངང་ལས་བཞིན་ནི་མ་བཅོས་པའི་དོན་ཕྱུང་ལས། ཐུགས་རྗེས་བྱིན་བརླབས་ཀྱིས་བཤད་པ་ཡིན་པར་ངོས་པར་འབྲུ་ཏིག་སྟེ་ངོས་གཟུངས་ངོ་། དེ་ཡང་རིགས་པ་ཐམས་ཀྱིས་བརྒྱུད་ཅེས་བྱ་བ། (96)འབྲུ་ལས་གཅར་ཏེ་བཤད་ནས། དེ་ལས་ནི། གང་དུས་གསུངས་པ་དེ་ཅི་བཞིན་དུ། ཅིག་གིས་ཅིག་ལས་བཤད་པ་ཡིན་ཏེ། རིགས་པ་ནི་དོན་ཇི་བཞིན་པར་རིགས་པ་ལས་བྱའོ། ཐབས་ནི་ཐབས་ལས་མཁས་པའི་སྐྱེས་བུ་རྣམས་ལ་བྱའོ། བརྒྱུད་པ་ནི་སྙན་ཁུངས་ནས་སྙན་ཁུངས་བརྒྱུད་པ་ཡིན་པར་འབྲུ་ཏིག་སྟེ་ངོས་བཟུངས་སྭོ། སྐལ་ལྡན་སྣོད་བཟང་འགའ་ཙམ་ལས་ཅེས་བྱ་བ། འབྲུ་ལ་གཅར་ཏེ་བཤད་ནས། སྐལ་ལྡན་ནི། སྤྱོད་པའི་བསྐལ་པ་དང་ལྡན་པས། བར་གང་ཡིན་གིས་ཀྱང་མ་ཆོད་པར་འཕྲེད་པ་དེ་ཉིད་དོ། སྣོད་བཟང་ནི་མན་ངག་ཤོང་པ་ཐུབས་པ་སྒོམས་ནུས་པས། སྒྲོགས་ཤེས་པ་ཡིན་ལས། འགའ་ཙམ་ནི་དེ་ལྟ་བུ་མང་པོ་མི་འོང་བས། ཡང་ལ་ཡང་སུ་དོམ་ལ་འགའ་དང་ཟུངས་ལ་སྟོང་ཅིག་པར་འབྲུ་ཏིག་སྟེ་ངོས་ཟུངས་སྭོ། སེམས་ཀྱིས་དཀྱིལ་དུ་ཕོག་པར་བྱ་ཞེས་པ་འབྲུ་ལས་བཅར་ཏེ་བཤད་ནས། སེམས་ནི་གཉིས་སུ་མེད་པའི་དོན་ལ་སེམས་(97)དཔའ་ཡིན་པ་ལས། དཀྱིལ་དུ་ཕོགས་པ་ནི། སེམས་ལས་མཐའ་དབུས་མེད་ཀྱང་། གཏིང་ཕྱུང་ལ་ཡིད་ཆེས་པར་ཤོད་ཅིང་པར་འབྲུ་ཏིག་སྟེ་ངོས་བཟུང་ངོ་། རུས་སྦལ་རྒྱ་མཚོར་བསྐུམས་པ་བཞིན་ཅེས་བྱ་བ་ལ། འབྲུ་ལ་གཅར་ཏེ་བཤད་ན། རུས་སྦལ་ན་རུས་པའི་ནང་དུ་ཤ་སྦས་པ་གབ་པའི་རྒྱལ་པོ་ཡིན་ལས། རྒྱ་མཚོའ་ནི་རྒྱ་ཆེ་ལ་གཏིང་ཟབ་པའི་མཚོ་ཡིན་ལས། བསྐུམས་པ་ནི། དེ་ཡིན་ནང་ནས་དེ་ཡན་ལག་བསྐུམ་ནས་འདུག་པ་ཡིན་ལས། དཔེའ་དེ་བཞིན་དུ་ཀུན་གཞི་དང་རིགས་པ་དང་ཡང་དེ་ལྟར་ཤེས་པར་འབྲུ་ཏིག་སྟེ་ངོས་བཟུངས་ངོ་། ཕལ་གྱིས་མཐོང་བར་མི་འགྱུར་ཏེ། ཞེས་བྱ་བ། འབྲུ་ལ་བཅར་ཏེ་བཤད་ནས། ཕལ་ནི་སེམས་ཅན་སྐམ་ལས་གནས་པས་། ཕལ་ཆེ་བ་གྲངས་མང་བ་ཡིན་ལས། མཐོང་བ་མི་འབྱུང་བ་ནི། དེ་ན་རྒྱ་མཚོའི་གཏིང་ནས་འདུག་པས་སུས་ཀྱང་མི་མཐོང་ཞིང་དཀོན་པ་ཡིན་ལས། དཔེ་དེ་བཞིན་དུ་སེམས་ཀྱིས་དོན་སུས་ཀྱང་མི་རྟོགས་པར་འབྲུ་ཏིག་ཏེ་ངོས་བཟུངས་ངོ་། འདི་ན་གསང་བའི་གསང་(98)བ་ནི་ཞེས་བྱ་བ། འབྲུ་ལས་གཅར་ཏེ་བཤད་ན། འདི་ན་བྱ་བ་སེམས་ཀྱིས་དོན་མ་ནོར་བ་འདི་ཡིན་ཉིད་ཡིན་ལ། གསང་བའི་གསང་བ་ནི། གསང་བ་ལས་ཀྱང་ཆེར་གསང་ཏེ། ཡང་ལ་ཡང་དུ་གསང་སྟེ། མན་ངག་ཐུབ་པར་བྱ་བའོ། འབྲུ་ཏིག་སྟེ་ངོས་བཟུངས་ངོ་། བདེན་པ་ཐིག་ལེ་ཉག་གཅིག་ལས་གཅེས་པས། འབྲུ་ལས་བཅར་ཏེ་བཤད་ནས། དོན་མ་ནོར་བའི་སྒྲ་ཡིན་ལས། ཐིག་ལེ་ནི་གསལ་ལས་ཡོངས་སུ་ཁྱབ་པའི་སྒྲ་ཡིན་ལས། ཉག་གཅིག་ནི་གཉིས་སུ་མེད་པའི་དོན་རྟོགས་ལས། ཐ་དད་པར་མི་འགྱུར་བར་འབྲུ་ཏིག་སྟེ་ངོས་གཟུངས་ངོ་། མཚན་གྱིས་རྣམས་གྲངས་དགུ་རུ་གྱེས་ཅེས་བྱ་བ། འབྲུ་ལས་བཅར་ཏེ་བཤད་ནས། སེམས་ཅིག་ལས་མན་ངག་ཁ་བྲག་གུད་གུད་དུ་སྟོན་ཅིང་། མིང་དུ་བཏགས་པ་ཡིན་པར་འབྲུ་ཏིག་ཏེ་ངོས་གཟུང་ངོ་། བསྐོར་ནས་དེ་བཞིན་དེ་ལས་འདུས་ཞེས་པ། འབྲུ་ལས་བཅར་ཏེ་བཤད་ནས། བསྐོར་བ་ནི་ཚིག་གིས་མཐའ་ཐམས་ཅད་བསྐོར་ནས། དེ་གསལ་ལས་མ་གཡོས་པ་དེ་མ་བཅོས་པའི་དོན་གཅིག་ཤེས་པར་འབྲུ་ཏིག་སྟེ་ངོས་གཟུང་ངོ་། བོན་ཉིད་སྣོད་ཡངས་བདེ་བ་ཆེན་ཞེས་པ། (99)འབྲུ་ལས་བཅར་ཏེ་བཤད་ནས། བོན་ནི་མི་གཡོའ་བ་སྐྱོབས་པའི་སྒྲ་ཡིན། ཉིད་ནི་མ་བཅོས་པའི་སྒྲ་བདེ་བ་ནི་སྒྲ་དང་གནོད་པ་མེད་པའི་སྒྲ་ཆེ་བ་ནི་ཡོངས་སུ་ཁྱབ་པའི་སྒྲ། སྣོད་ནི་དེ་ན་གནས་པའི་སྒྲ། ཡངས་པ་ནི་མི་ཤོང་བ་མེད་པའི་སྒྲར་འབྲུ་ཏེག་སྟེ་ངོས་བཟུངས་ངོ་། ཐམས་ཅད་མཁྱེན་པའི་རྒྱལ་པོ་ནི་ཞེས་བྱ་བ། འབྲུ་ལས་བཅར་ཏེ་བཤད་ནས། ཐམས་ཅད་ནི་མ་ལུས་པའི་སྒྲ། མཁྱེན་པ་ནི་དེ་ཡིས་དོན་ཐུགས་སུ་ཆུད་པའི་སྒྲ། རྒྱལ་པོ་ནི་འཁོར་བའི་མཐའ་ལས་རྒྱལ་ནས། སེམས་ཅན་ཐམས་ཅད་ཀྱི་དཔོ་བསྐྱེད་ཅིང་། གོང་ནས་གང་ཡང་མེད་པའི་སྒྲར་འབྲུ་ཏིག་སྟེ་ངོས་བཟུང་ངོ་། རྣམས་རྟོགས་མི་མངའ་ཅིར་ཡང་གསལ་ཞེས་བྱ་བ། རྣམས་ནི་ཡུལ་སྣ་ཚོགས་ཀྱི་སྒྲ། རྟོགས་ནི་ཤེས་པས་ཚུར་འཇུག་གིས་སྒྲ། མི་མངའ་བ་ནི། ཡུལ་ལས་ཤེས་པ་མི་འཇུག་པར་བཞི་ཡི་དོན་འདུས་པའི་སྒྲར་འབྲུ་ཏིག་སྟེ་ངོས་གཟུང་ངོ་། (100)ཞེ་སྡང་སྤངས་ནས་བྱམས་པ་ལྷག་གིས་མི་མཐོང་ཅེས་པས་བྱ་བ། འབྲུ་ལ་བཅར་ཏེ་བཤད་ནས། ཞེ་སྡང་སྤང་ནི་གཞན་ལ་གནོད་པར་སེམས་པའི་སྒྲ། སྤངས་པ་ནི་རང་བཞིན་ལས་བོར་དུ་མེད་པའི་སྒྲ། བྱམས་པ་ནི་གཞན་ལས་གནོད་པར་མེད་ཅིང་ཕན་འདོགས་པའི་སྒྲ། ལྷག་མི་མཐོང་པ་ནི་བྱམས་པ་དེ་གཞན་ནས་བཙལ་བ་ལ་དམིགས་སུ་མེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། གཏི་མུག་སྤངས་ནས་སེམས་ཡེ་ཤེས་པ་ལྷག་མི་མཐོང་ཞེས་བྱ་བ། འབྲུ་ལ་གཅལ་ཏེ་བཤད་ནས། གཏི་མུག་ནི་ཡེ་ཤེས་ལ་མི་གོ་པའི་སྒྲ། སྤངས་ནས་ནི་མི་ཤེས་པ་ཤེས་པར་བྱེད་བ་ལས། བོར་དུ་མེད་པའི་སྒྲ། ཡེ་ཤེས་ནི་སུས་ཀྱང་མ་བསླབས་པར་གསལ་བའི་སྒྲ། ལྷག་མི་མཐོང་པ་ནི་ཡེ་ཤེས་དེ་བཞིན་ནས་བཙལ་ལ་དམིགས་སུ་མེད་པའི་སྒྲར་འབྲུ་ཏིག་ཏེ་ངོས་གཟུངས་ངོ་། ང་རྒྱལ་སྤངས་ནས་ཞི་བ་ལྷག་གིས་མི་མཐོང་པ་ཞེས་བྱ་བ། འབྲུ་ལ་བཅར་ཏེ་བཤད་ན། ང་རྒྱལ་ནི་ང་ཆེ་ཞིང་ང་བོ་སྙམ་(101)པའི་སྒྲ། སྤངས་ནས་ནི། དེ་གནས་སུ་ཞི་བར་ལས་བོར་དུ་མེད་པའི་སྒྲ། ཞི་བ་ལ་ནི་སེམས་ཅི་བཞིན་མ་ཡི་ངང་ལས་མི་གཡོས་བར་གནས་པའི་སྒྲ། ལྷག་མི་མཐོང་པ་ནི། ངང་དེ་གཞན་ལས་ན་བཙལ་ལ་མི་དམིགས་སུ་མེད་པའི་སྒྲར་འབྲུ་ཏིག་སྟེ་ངོས་བཟུངས་ངོ་། འདོད་ཆགས་སྤངས་ནས་སྦྱིན་པ་ལྷ་མི་མཐོང་ཞེས་བྱ་བ། འདོད་ཆགས་ནི་འདོད་པ་རྣམ་པར་ལ་ཞེན་པའི་སྒྲ། སྤངས་ནས་ནི་མི་ཆགས་མི་ཞེན་པར་བྱ་བ་ལས་བར་དུ་མེད་པར་ཤེས་པའི་སྒྲ། སྦྱིན་པ་ནི་ལུས་དང་སྲོག་ལས་མི་ཆགས་པར། ཕ་རོལ་ལས་ཕན་འདོགས་པའི་སྒྲ། ལྷག་མི་མཐོང་ནི་ཆགས་པ་མེད་པ་སྟེ། གཞན་ནས་བཙལ་ལ་དམིགས་སུ་མེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཕྲག་དོག་སྤངས་ནས་ཡོངས་པ་ལྷག་མི་མཐོང་ཞེས་པས་བྱ་བ། འབྲུ་ལས་བཅར་སྟེ་བཤད་ནས། ཕྲག་དོག་ནི་གཉིས་པར་འཛིན་ཞིང་མི་ཤོང་པའི་སྒྲར། སྤངས་ནས་ནི་དོག་པ་མེད་པར་བྱ་བ་ལས། བོར་དུ་མེད་པའི་སྒྲ། ཡངས་ནི་ཀུན་དང་འབྱོར་ཞིང་མཐུན་པས། དགའ་བར་སྤྱོད་པའི་སྒྲ། ལྷག་(102)མི་མཐོང་ནི་སེམས་ཀྱིས་སྒོ་ཡོངས་པར་བསྒོམས་པའི་སྒྲ། ཇི་ལྟར་ཀྱང་སེམས་སུ་གསལ་བའི་སྒྲར་འབྲུ་ཏིག་སྟེ་ངོས་བཟུང་ངོ་། དེ་རྟོགས་མི་རྟོགས་ཁྱེད་པར་ཅན་ཞེས་བྱ་བ། འབྲུ་ལ་བཅར་ཏེ་བཤད་ན། དེ་ནི་གོང་མ་ཉིད་ཀྱིས་སྒྲ། རྟོགས་ནི་བོན་མ་ནོར་པ་ལ་གསལ་བཏབ་པའི་སྒྲ། མི་རྟོགས་ཕྱིན་ཅི་ལོག་དུ་ལྟ་བའི་སྒྲ། ཁྱེད་པར་ཆེ་བ་ནི། མི་མཉམས་པའི་སྒྲར་འབྲུ་ཏིག་ཏེ་ངོས་གཟུང་ངོ་། དེ་ལ་མི་རྟོགས་འགྲིབ་ནི་ཞེས་བྱ་བ། འབྲུ་ལ་གཅར་ཏེ་བཤད་ན། དེ་ན་སེམས་དེ་ཀ་ཉིད་ཀྱི་སྒྲའོ། ལ་ནི་དོན་དེ་ལས་གནས་པའི་སྒྲ། མི་རྟོགས་པ་ནི། དོན་ལ་མི་ཉེ་བའི་སྒྲ། སྒྲིབ་པ་ནི་སེམས་མཐོང་དུ་མི་སྟེར་བའི་སྒྲར་འབྲུ་ཏིག་སྟེ་ངོས་གཟུང་ངོ་། རྒྱུ་ལྔའི་སྙིང་པོ་ཕྱིན་ཅི་ལོག་ཅེས་པས་བྱ་བ། འབྲུ་ལ་བཅར་ཏེ་བཤད་ན། རྒྱུ་ནི་འབྱུང་བར་བྱེད་པའི་སྒྲ། ལྔ་ནི་རྒྱུ་ལྔའི་ནུས་པ་མཐུ་བསྡོམ་པའི་སྒྲ། སྙིང་པོ་ནི་དུག་ལྔ་སྨིན་ཅིང་རྒྱས་པའི་སྒྲ། ཕྱིན་ཅི་ལོག་ནི། ངན་སོང་གསུམ་དུ་ཁ་ཕྱིར་སྟོང་པའི་སྒྲར་འབྲུ་ཏིག་སྟེ་ངོས་བཟུང་ངོ་། མ་རྟོགས་པ་ནི་ལྕགས་བས་དམ་ཞེས་བྱ་བ་། འབྲུ་ལ་བཅར་ཏེ་བཤད་ན། མ་རྟོགས་པ་ནི། དོན་མ་ཤེས་པའི་(103)སྒྲ། ལྕགས་ནི་སྲ་ལས་འཁྲིགས་པའི་སྒྲ། དམ་པ་ནི་ལྕགས་འཇུགས་པ་ལྟར། དབྱེ་ཡིས་མི་ཕྱེད་པའི་དགྲར་འབྲུ་ཏིག་སྟེ་ངོས་གཟུངས་ངོ་། རྟོགས་ནས་དེ་ནི་དགོས་པའི་མཆོག་ཅེས་བྱ་བ། འབྲུ་ལ་བཅར་ཏེ་བཤད་ན། རྟོགས་པ་ནི་དོན་གསལ་བའི་སྒྲ། དགོས་པ་ནི། དགོས་ཆེད་ཡོད་པས་མེད་དུ་མི་འདོད་པའི་སྒྲ། མཆོག་ནི་གོང་ན། མེད་པར་གཅེས་པས་འབྲུ་ཏིག་སྟེ་ངོས་གཟུང་ངོ་། དང་པོར་ལྕགས་བཙལ་མཁན་པོ་འགུག་ཅེས་བྱ་བ། འབྲུ་ལས་བཅར་ཏེ་བཤད་ནས། དང་པོར་ནས། ཡོན་ཏན་དང་དོན་ལ་འཇུག་པར་སྔ་མའི་སྨྲ། ལྕགས་ནི་དཔེའི་སྒྲ། བཙལ་བ་ནི་གཞན་ནས་ཡོད་སྒྲ། མཁན་པོ་ནི་སྟོན་པར་བྱེད་པའི་སྒྲ། དགུགས་པ་ནི། སྤྱན་དྲངས་པའི་སྒྲར་འབྲུ་ཏིག་སྟེ་ངོས་གཟུང་ངོ་། དེ་ནས་གྱོང་འདུལ་མཐར་ཡང་བྱ་ཞེས་བྱ་བ། དེ་ནས་ཕྱིར་འོང་པའི་སྒྲ། གྱོང་པ་ནི་རང་ཁ་མའི་སྒྲ། གདུལ་བ་ནི་གཉེན་པོ་བྱུང་བའི་སྒྲ། མཐར་ནི་ལེགས་པར་བཅོས་པའི་སྒྲ། བྱ་ནི་གྱིས་བསྒྲུབས་པའི་སྒྲར་འབྲུ་ཏིག་སྟེ་ངོས་གཟུང་ངོ་། དེ་ནས་སྒོ་ལྕགས་གཞུག་པར་བྱ་ཞེས་བྱ་བ། འབྲུ་ལ་(104)བཅར་ཏེ་བཤད་ན། དེ་ནས་ནི་རྗེས་སུ་འཇུག་པའི་སྒྲ། སྒོ་ལྕགས་ནི། རྫུ་འཕྲུལ་གྱིས་བྱེད་པའི་སྒྲར་འབྲུ་ཏིག་སྟེ་ངོས་བཟུང་ངོ་། ཀུན་བཟང་གསང་མཛོད་སྒོ་ལྕགས་ལྔ་ཞེས་བྱ་བ། འབྲུ་ལ་བཅར་ཏེ་བཤད་ན། ཀུན་བཟང་ནི་ཡོངས་དང་མཐུན་ཞིང་དགོས་པའི་སྒྲ། གསང་མཛོད་ནི་དགོངས་པ་ཕྱལ་བར་མི་གཏོང་སྟེ། སྦས་པའི་སྒྲ། སྒོ་ལྕགས་སྦ་ནི། རིག་ལྔ་རུ་གྱུར་པའི་སྒྲ། བྱང་ཆུབ་སེམས་གསལ་མེ་ལོང་ལྔ་ཞེས་བྱ་བ། འབྲུ་ལས་བཅར་ཏེ་བཤད་ན། བྱང་བ་ནི་སྟོན་པས་དྲིས་པས་བཅོས་སུ་མེད་པའི་སྒྲ། ཆུབ་པ་ནི་དོན་ཡོངས་སུ་འདུས་པས་འཕོ་འཇུགས་མེད་པའི་སྒྲ། སེམས་ནི་དེ་ཡི་ངང་ལས་གནས་པའི་སྒྲ། གསལ་བ་ལ་ནི་མ་བསྒྲིབས་པས་མཐོང་པའི་སྒྲ། མེ་ལོང་ནི་བདག་ཞལ་བདག་གི་ལྟ་བའི་སྒྲ། ལྔ་པ་ནི་ལྟ་སྟང་ལྔ་ཡིས་སྒྲར་འབྲུ་ཏིག་ཏེ་ངོས་གཟུང་ངོ་། སྐུ་དང་འཕྲིན་ལས་ལྔར་ཡོངས་རྫོགས་ཅེས་བྱ་བར་འབྲུ་ལ་བཅར་སྟེ་བཤེས་ན། སྐུ་ནི་འགྱུར་བ་མེད་པའི་སྒྲ། དང་ནི་གཞན་ཡོད་པའི་སྒྲ། ཕྲིན་ལས་ནི་མཛད་དུ་ཡོད་པ་ལ་(105)ཟིན་པ་མེད་པའི་སྒྲ། ལྔར་ཀྱང་ནི། དོན་སོ་སོར་རྟོགས་གསལ་བའི་སྒྲ། རྫོགས་པ་ནི་དོན་ཡོངས་སུ་ཤེས་པའི་སྒྲར་འབྲུ་ཏིག་སྟེ་ངོས་གཟུང་ངོ་། བྱང་ཆུབ་སེམས་ལྔ་དེ་བཞིན་ཅེས་བྱ་བར། འབྲུ་ལ་བཅར་ཏེ་བཤད་ན། བྱང་བ་ནི་བཅིངས་གྲོལ་མེད་པའི་སྒྲ། ཆུབ་པ་ནི་འཆི་འཕོས་མེད་པའི་སྒྲ། སེམས་ནི་ཕྱལ་བར་མ་སོངས་པའི་སྒྲ། ལྔ་ནི་དོན་ལྔས་བསྟན་པའི་སྒྲ། དེ་བཞིན་གསལ་ལ་མ་གཡོས་པའི་སྒྲར་འབྲུ་ཏིག་སྟེ་ངོས་གཟུང་ངོ་། ཡེ་ཤེས་ལྔ་ཡང་དེ་བཞིན་ཉིད་དོ་ཅེས་བྱ་བ། འབྲུ་ལས་ཡེ་ནི་ཡེ་ནས་ཡོད་པའི་སྒྲ། ཤེས་ནི་དོན་དེ་གསལ་བའི་སྒྲ། ལྔ་ན་དོན་ལྔ་མ་ནོར་བར་གསལ་བའི་སྒྲ། ཡངས་ན་འོག་མ་མེན་པའི་སྒྲ། དེ་ཉིད་དོ་ནི་དུག་ལྔ་ཡེ་ཤེས་སུ་གསལ་བའི་སྒྲར་འབྲུ་ཏིག་སྟེ་ངོས་གཟུང་ངོ་། ཡེ་ཤེས་ལྔ་ཀུན་བཟང་བདེ་ཆེན་ལྔ་ལ་ཆིབས་ཅེས་པས་བྱ་བ། འབྲུ་ལ་བཅར་ཏེ་བཤད་ནས། ཀུན་བཟང་ནི་ཐམས་ཅད་ལ་ཕྱབ་པར་མཁྱེན་པའི་སྒྲ། བདེ་ཆེན་(106)ནི་མི་བདེ་བའི་དགྲ་མེད་པས་ལས། ཡོངས་སུ་ཁྱབ་པའི་བདལ་བའི་སྒྲ། ལྔ་ལས་ཆིབས་པ་ནི། ཀུན་དུ་བཟང་པོ་ཅིག་ལས། རིགས་པས་ཀྱིས་ཀུན་དུ་བཟང་པོ་བྱ་བ་དེ་ལས། གཞན་ནས་བཙལ་ལས་མི་དམིགས་སུ་མེད་པའི་སྒྲར་འབྲུ་ཏིག་སྟེ་ངོས་གཟུང་ངོ་། དེ་འབྱེད་ལྡེ་མིག་སྟོར་གྱུར་ན་ནི། ཆགས་ཀྱིས་སྒྲིབས་སྲིད་པའི་གནས་སྒྲར་འབྲུ་ཏིག་སྟེ་ངོས་བཟུང་ངོ་། ཐབས་ཤེས་རབ་བྲལ་བ་ཡིན་ཞེས་བྱ་བ། འབྲུ་ལས་བཅར་ཏེ་བཤད་ནས་ཐབས་མེད་པའི་ངན་སོངས་གསུམ་ནས་ཐར་པར་དཀའ་བའི་སྒྲ། ཤེས་རབ་ནི་འབྲུལ་བ་མེད་པར་ཤེས་པའི་སྒྲ། བྲལ་བ་ནི་འཁྲུལ་པ་མེད་པའི་དོན་བཙལ་གྱིས་མི་སྙེད་སྒྲ། ཡིན་ནི་དེ་ལྟར་ངེས་པའི་སྒྲར་འབྲུ་ཏིག་སྟེ་གཟུང་ངོ་། ཉོན་མོངས་པ་ཐ་རམ་སྔོན་པོ་དམ་ཞེས་པ། འབྲུ་ལ་བཅར་ཏེ་བཤད་ནས། ཉོན་མོངས་པ་ནི་བདག་དང་གཞན་དུ་འཛིན་པས། སྡུག་བསྔལ་གྱི་ལ་གཞི་སྐྱེད་པའི་སྒྲ། ཐ་རམ་ནི་བཅིང་པ་དེ་བཀྲལ་དཀའ་(107)བའི་དཔེའ། སྔོན་པོ་ནི་ཉོན་མོངས་པའི་དཔེ། ལྕགས་ལས་བླངས་པའི་སྒྲ། དམ་པ་ནི་ཉོན་མོངས་པའི་དབང་དུ་གྱུར་ནས་དོན་གྱིས་མི་ཁྲོལ་བའི་སྒྲར་འབྲུ་ཏིག་ཏེ་ངས་གཟུང་ངོ་། དེ་འབྱེད་འཕྲུལ་གྱི་ལྡེ་མིག་སྟོར་ཞེས་བྱ་བ། འབྲུ་ལ་གཅར་ཏེ་བཤད་ན། དེ་ཐུགས་རྗེ་རྫུ་འཕྲུལ་ཡེ་ནས་མེད་ཅིང་མ་ཕྲད་པའི་སྒྲར་འབྲུ་ཏིག་ངོས་གཟུང་ངོ་། དེ་ནས་མན་ཆད་ནི་ཉོན་མོངས་པ་ལྔ་ལ་འཁྲུལ་པ་དང་དྲུག་ནི། གོང་དུ་འབྲུ་ལས་བཅར་ཏེ་བཤད་ནས། བཤད་དུ་མ་མཆིས་སོ། ཐ་རམ་དང་ལྡེ་མིག་ཀྱང་གོང་དུ་བཤད་སྟེ་མ་མཆིས་སྭོ། བཏང་སྙོམས་ཅེས་བྱ་བ། འབྲུ་ལ་བཅར་ཏེ་བཤད་ན། བཏང་ན་སེམས་ཀྱིས་དོན་རྒྱུད་ཕྱལ་བར་བཏང་པའི་སྒྲ། སྙོམས་པ་ནི་དོན་ལས་སྙོམས་པ་ལས་ཞུགས་ནས། ཕྱི་ཤོལ་དུ་གཏོང་པའི་སྒྲར་འབྲུ་ཏིག་སྟེ་ངོས་གཟུང་ངོ་། སྡུག་བསྔལ་ཞེས་བྱ་བ། འབྲུ་ལས་བཅར་ཏེ་བཤད་ནས། སྡུག་བསྔལ་ནི་མི་བདེ་བས་བཟོད་པའི་ཀླགས་མེད་པའི་སྒྲ། བསྔལ་བ་ལ་ནི་སྦྱངས་པའི་ཡུན་རིང་པའི་སྒྲར་འབྲུ་ཏིག་སྟེ་ངོས་གཟུང་ངོ་། རྟོགས་འཛིན་ཞེས་བྱ་བ། འབྲུ་(108)ལས་བཅར་ཏེ་བཤད་ནས། རྟོགས་པ་ནི་ཡུལ་ཐ་དད་མེད་པ་ལས་འདུ་ཤེས་ལས་འཇུགས་པའི་སྒྲ། འཛིན་པ་དེ་ནི་ལས་ཕན་གནོད་དུ་བཟུངས། ལྟ་བའི་སྒྲར་འབྲུ་ཏིག་སྟེ་ངོས་གཟུང་ངོ་། ཤུགས་མེད་ཅེས་པས་བྱ་བ། འབྲུ་ལས་བཅར་ཏེ་བཤད་ནས། ཤུགས་ཆེན་ནི་བསྐྱོད་པ་འགྲུབ་པར་བྱེད་པའི་སྒྲ། མེད་པ་ནི་རྩལ་བ་ཞན་པ་དང་ཤུགས་ཆུང་བའི་སྒྲར་འབྲུ་ཏིག་ཏེ་ངོས་གཟུང་ངོ་། སྤྱོད་པས་ཅེས་བྱ་བ། འབྲུ་ལ་གཅར་ཏེ་བཤད་ནས་འཕྲིན་ནི་བྱ་བར་འདོད་པས་སྒྲ། ལས་ནི་ཟིན་པ་མེད་པའི་ཅིང་ལྷུན་གྱིས་མ་གྲུབ་པའི་སྒྲ་འབྲུ་ཏིག་སྟེ་ངོས་གཟུང་ངོ་། སྤྱོད་པས་ཅེས་བྱ་བ། འབྲུ་ལས་བཅར་ཏེ་བཤད་ནས། དོན་མ་ཡིན་པ་དང་ཕྱིན་ཅི་ལོག་གིས་ལས་ལ་འཇུགས་སྒྲར་འབྲུ་ཏིག་སྟེ་ངོས་བཟུང་ངོ་། དམ་ཚིག་ཅེས་བྱ་བ། འབྲུ་ལ་བཅར་ཏེ་བཤད་ནས། དམ་པ་ནི་སྟོན་པའི་བཀའ་དམ་དུ་ནོས་པའི་སྒྲ། ཚིགས་པ་ནི་བཀའ་དང་གཞུང་ལས་འགལ་ན་རང་འཚིགས་པའི་སྒྲར་འབྲུ་ཏིག་སྟེ་ངོས་གཟུང་ངོ་། དགྲ་ཚོགས་ཅེས་བྱ་བ། འབྲུ་ལས་བཅར་ཏེ་བཤད་ན། ཕ་རོལ་པོས་བདག་(109)ལས་རྣམ་པར་འཚེ་བ་ཞིང་རྒོལ་བ་པོ་ཡིས་སྒྲ། ཚོགས་ནི་དེ་ལྟ་བུ་མང་དུ་འབྱུང་བའི་སྒྲར་འབྲུ་ཏིག་ངོས་གཟུངས་ངོ་། མཚོན་པའི་ཅེས་བྱ་བ་ལས། འབྲུ་མཚོན་པ་ནི། ཡུལ་ལས་ཤེས་པས་ཚུལ་མཚོན་ནས། མིང་འདོགས་པའི་སྒྲར་འབྲུ་ཏིག་སྟེ་ངོས་གཟུང་ངོ་། ཀུན་བརྟགས་ཅེས་བྱ་བ་ལས། འབྲུ་ལས་བཅར་སྟེ་བཤད་ནས། ཀུན་ནི་གང་ཡང་རུང་པའི་སྒྲ། རྟགས་པ་དེ་ལས་སོ་སོར་མཚན་མ་བརྟགས་པའི་སྒྲ། འབྲུ་ཏིག་སྟེ་ངོས་གཟུངས་ངོ་། འཁོར་བ་ནི་ཞེས་བྱ་བ། འབྲུ་ལས་བཅར་ཏེ་བཤད་ནས། འཁོར་བ་ལ་ནི་ཆགས་པས་སྐྱེ་ཤིའི་ཁ་ཅིག་ནས་ཅིག་བརྒྱུད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། གཡོ་རྩོལ་ཞེས་བྱ་བ། འབྲུ་ལ་བཅར་ཏེ་བཤད་ནས། གཡོ་བ་ནི་ཉོན་མོངས་པ་དང་ལྡན་པའི་སྒྲ་ཡིན་པས། རྩོལ་བ་ནི་བག་ཆགས་ངན་པ་ལ་འཇུགས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། འགྱུར་ལྡོག་ཅེས་བྱ་བ་ལ། འབྲུ་ལས་བཅར་ཏེ་བཤད་ནས། འགྱུར་བ་ནི་དོན་སོ་ནམ་མི་འདུག་པའི་སྒྲ། ལྡོགས་པ་ནི་སླར་འཁོར་བའི་སྒྲར་འབྲུ་ཏིག་སྟེ་ངོས་གཟུངས་ངོ་། སྒྲིབ་པ་ཅེས་བྱ་(110)བས། འབྲུ་ལས་བཅར་ཏེ་བཤད་ནས། སྒྲིབས་པ་ནི་བདེན་པས་མཐོང་དུ་མི་སྟེར་བའི་སྒྲར་འབྲུ་ཏིག་སྟེ་ངོས་གཟུངས་ངོ་། ཉེས་ཀྱང་ཞེས་བྱ་བ། འབྲུ་ལ་བཅར་ཏེ་བཤད་ན། ཉེས་པ་ནི་སེམས་ལོག་པར་མ་རྟོགས་པའི་སྒྲ་ཡིན། སྐྱོན་ནི་སེམས་འཁྱིམས་པའི་སྒྲ་འབྲུ་ཏིག་སྟེ་ངོས་གཟུངས་ངོ་། མུན་ནག་ཅེས་བྱ་བ། འབྲུ་ལས་བཅར་ཏེ་བཤད་ན། མུན་ནི་སེམས་བག་ཆགས་ཀྱིས་བསྒྲིབས་པའི་སྒྲ་ཡིན། ནག་ནི་སེམས་མི་གསལ་བའི་སྒྲར་འབྲུ་ཏིག་སྟེ་ངོས་གཟུངས་ངོ་།  འཁྲིགས་ཆགས་ཅེས་བྱ་བ། འབྲུ་ལས་བཅར་ཏེ་བཤད་ན། འཁྲིགས་པ་ནི་སེམས་འདོད་པས་ལོགས་པའི་སྒྲ་ཡིན། ཆགས་པ་ནི་དེ་མ་ཁྲོལ་བའི་སྒྲར། འབྲུ་ཏིག་སྟེ་ངོས་གཟུངས་ངོ་། ཤེས་བྱ་ནི་ཞེས་བྱ་བ། འབྲུ་ལ་གཅར་ཏེ་བཤད་ན། ཤེས་ལོགས་པ་ནི་སེམས་ཕྱིན་ཅི་ལོག་དུ་ཁ་ལྟས་པས། བདེན་པ་དང་བྲལ་བའི་སྒྲར་འབྲུ་ཏིག་སྟེ་ངོས་གཟུངས་ངོ་། ལོགས་པ་ཅེས་བྱ་བ། འབྲུ་ལས་བཅར་ཏེ་བཤད་ན། ཤེས་བྱ་ནི་སེམས་ཀྱི་ངང་ལ་སེམས་ནམ་ཞག་པར། ཤེས་པ་རང་ཁར་མར་བཏང་པའི་སྒྲར་འབྲུ་ཏིག་སྟེ་ངོས་གཟུང་ངོ་། གཞན་(111)དབང་ཞེས་བྱ་བ། འབྲུ་ལས་བཅས་ཏེ་བཤད་ནས་གཞན་དབང་ནི་བདག་གིས་སེམས་ཀྱིས་དབང་། གཞན་གྱིས་སེམས་ཀྱིས་བྱས་ནས། ཉོན་མོངས་པའི་ལས་ལ་ཕྱིར་ཁྲིད་པའི་སྒྲར། འབྲུ་ཏིག་སྟེ་ངོས་གཟུངས་ངོ་། བཅིངས་ཚད་ཞེས་བྱ་བ། འབྲུ་ལ་གཅར་ཏེ་བཤད་ནས། བཅིངས་པ་ནི་སེམས་མ་རྟོགས་སྟེ། ཉོན་མོངས་པས་བསྡམས་པའི་སྒྲ། ཚད་ནི་དེ་ཡིས་ནང་ནས་ཀྱང་། ཉོན་མོངས་པ་འདི་ཙམ་ཞིང་གིས་བསྡམས་སོ་བའི་སྒྲར་འབྲུ་ཏིག་སྟེ་ངོས་གཟུངས་ངོ་། འཆི་འཕོས་ཞེས་བྱ་བ། འབྲུ་ལས་བཅར་ཏེ་བཤད་ན། འཆི་བ་ནི་སེམས་མ་རྟོགས་པས་ལུས་སེམས་དང་འབྲེལ་བ་སྟེ། ལུས་སེམས་བྲལ་བའི་སྒྲར། འཕོ་བ་ལས་ནི་སྐྱེས་ཤིའི་ཁ་བརྒྱུད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། འཛིན་ཆགས་ཅེས་བྱ་བ་ལས། འབྲུ་ལས་གཅར་ཏེ་བཤད་ན། འཛིན་པའི་ཡུལ་ལས་མཚན་མར་འཛིན་པའི་སྒྲ། ཆགས་པ་ནི་མཚན་མ་དེ་ལས་ཆགས་ནས་མ་གཏོང་བའི་སྒྲར་འབྲུ་ཏིག་སྟེ་ངོས་གཟུངས་ངོ་། སྟོར་བྲལ་ཅེས་བྱ་བ། འབྲུ་ལས་བཅར་ཏེ་བཤད་ནས། སྟོར་བ་ནི་སེམས་ཀྱིས་(112)དོན་དང་འགྱོང་པའི་སྒྲ། བྲལ་བ་ནི་ཏིང་ངེ་འཛིན་གཡེལ་བས་ན་བདེན་པའི་འབྲས་བུ་མི་ཐོབས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། སྤོངས་པ་ཅེས་བྱ་བ། འབྲུ་ལས་བཅར་ཏེ་བཤད་ན། སྤོངས་པ་ནི་ཉོན་མོངས་པ་ལས་གནས་སུ་དག་པར་བྱ་བའི་ཐབས་མེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། མངོན་རྟོགས་ཅེས་བྱ་བ་ལ། འབྲུ་ལས་བཅར་ཏེ་བཤད་ན། མངོན་པ་ནི་ཕས་སྣང་པའི་སྒྲ། མཐོང་བ་ནི་སྣང་བ་མ་རྟོགས་པ་ལས། མི་སྣང་པ་ལས་མི་རྟོགས་པའི་སྒྲ་འབྲུ་ཏིག་སྟེ་ངོས་གཟུངས་ངོ་། ཐབས་མེད་ཅེས་བྱ་བ་ལས། འབྲུ་ལས་བཅར་ཏེ་བཤད་ནས། གོལ་ས་ནི་ཡང་དག་པའི་ས་ལས། འཁོར་བའི་སར་འཁྱམས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ངེས་མེད་པ་ཅེས་བྱ་བ་ལས། འབྲུ་ལས་བཅར་སྟེ་བཤད་ན། ངེས་མེད་ནི་སེམས་ཀྱིས་དོན་གདེངས་གིས་མ་ཆོད་པས། ཡིད་གཉིས་བར་གྱུར་པའི་སྒྲར་འབྲུ་ཏིག་སྟེ་ངོས་གཟུངས་ངོ་། བྱ་བརྩལ་པ་ཞེས་བྱ་བ། འབྲུ་ལས་བཅར་ཏེ་བཤད་ན། བྱ་བ་ནི་ཉིན་མོངས་པ་ལས་བསམ་པ་སྐྱེས་པའི་སྒྲ། བརྩལ་བ་ནི་ཉོན་མོངས་པའི་ལས་ལ་འཇུགས་པའི་སྒྲར་འབྲུ་(113)ཏིག་སྟེ་ངོས་གཟུངས་ངོ་། བག་ཆགས་ནི་ཅེས་བྱ་བ། ནི་ཡུལ་དང་མཚུངས་པར་ལྡན་པའི་སྒྲར་འབྲུ་ཏིག་སྟེ་ངོས་གཟུངས་ངོ་། རེ་སྨོས་ཞེས་བྱ་བ། འབྲུ་ལས་གཅལ་ཏེ་བཤད་ན། རེ་བ་ནི་མ་བསྒོམས་པར་འབྲས་བུ་ཐོབས་ངེས་དུ་རེ་བའི་སྒྲ། སྨོན་པ་ནི་ཡེ་ནས་ཡིན་པའི་དོན་ལས་རྟོགས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། སྟོང་ཟད་ཅེས་བྱ་བ། འབྲུ་ལ་བཅར་ཏེ་བཤད་ན། སྟོང་པ་དབྱིངས་ནི་ཕྱལ་བར་སོང་པའི་སྒྲ། ཟད་པ་ནིས་ཐུགས་རྗེས་རྒྱུན་ཐག་ཆོད་ནས་ལྟུང་པའི་སྒྲར་འབྲུ་ཏིག་སྟེ་ངོས་གཟུངས་ངོ་། སྒྲོས་བསྐུར་ཞེས་བྱ་བ། འབྲུ་ལ་བཅར་ཏེ་བཤད་ན། སྒྲོགས་ནི་ཡོད་པར་འདོགས་པའི་སྒྲ་ནི། བསྐུར་ནི་མེད་པར་ལྟ་བའི་སྒྲར་འབྲུ་ཏིག་སྟེ་ངོས་གཟུངས་ངོ་། སྤངས་ལེན་པ་ཞེས་བྱ་བ། འབྲུ་ལ་བཅར་ཏེ་བཤད་ན། སྤོངས་པ་ནི་སེམས་ཀྱིས་དོན་སྤོངས་པའི་སྒྲར། ལེན་པ་ནི་ལུས་ཀྱིས་རྒྱུད་ལེན་པའི་སྒྲར་འབྲུ་ཏིག་སྟེ་ངོས་གཟུངས་ངོ་། སོ་སོ་ཞེས་བྱ་བ། འབྲུ་ལས་གཅར་ཏེ་བཤད་ན། སོ་སོ་ནི་མཉམས་པ་ཉིད་ཀྱིས་དོན་མ་རྟོགས་སྟེ། ཐ་དད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། གཟུགས་བརྙེན་(114)ཞེས་བྱ་བ་ལས། འབྲུ་ལས་བཅར་ཏེ་བཤད་ན། གཟུགས་བརྙེན་ནི་འོད་ལ་མ་ཡིན་པས་ཡིད་ལ་ལས་སུ་བསླུ་བའི་འབྲུ་ཏིག་སྟེ་ངོས་གཟུངས་ངོ་། སྤྱོད་པ་ཅེས་བྱ་བ། འབྲུ་ལས་བཅར་ཏེ་བཤད་ནས། དཔྱོད་པ་ནི་ཡུལ་ཇི་བཞིན་པ་ཡིད་ཀྱིས་བཙལ་བའི་སྒྲར་འབྲུ་ཏིག་སྟེ་ངོས་གཟུང་ངོ་། འདུ་བྱེད་ཅེས་བྱ་བ། འབྲུ་ལ་བཅར་ཏེ་བཤད་ན། འདུ་བྱེད་ནི་ཉོན་མོངས་པ་ཀུན་འདུས་ནས་མི་དགེ་བའི་ལས་བྱེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། མཚན་མ་མེད་པར་ཅིས་བྱ་བ་ལ། འབྲུ་ལ་བཅར་ཏེ་བཤད་ན། མཚན་མ་ནི་མིང་གིས་རྗེས་སུ་འབྲེལ་པའི་སྒྲར་འབྲུ་ཏིག་སྟེ་ངོས་གཟུངས་ངོ་། དངོས་པོ་ཅེས་བྱ་བ་ལ། འབྲུ་ལ་བཅར་ཏེ་བཤད་ན། ཀུན་འབྱུང་དངོས་པོ་ནི་མངོན་པར་སྣང་བ་ལ་ཞེན་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཀུན་འབྱུང་ཞེས་བྱ་བ། འབྲུ་ལ་བཅར་ཏེ་བཤད་ནས། ནི་ཡུལ་ཐམས་ཅད་ལས། དབང་པོ་ཐ་དད་པར་ཅེས་པས། རྟོགས་པ་གཡོས་ནས་འབྱུང་པའི་སྒྲ་འབྲུ་ཏིག་སྟེ་ངོས་གཟུངས་ངོ་། འབད་རྩོལ་ཞེས་བྱ་བ། འབྲུ་ལ་བཅར་ཏེ་བཤད་ན། འབད་པ་ནི་སྟོབས་ཆུང་བའི་ས་(115)ནས་རྩལ་འབྱུང་བའི་སྒྲ། རྩོལ་བ་ནི་དེས་མི་འགྲུབ་པ་བཞིན་དུ་བྱེད་པའི་སྒྲ་འབྲུ་ཏིག་སྟེ་ངོས་གཟུངས་ངོ་། ཅི་བཞིན་ཞེས་བྱ་བ། འབྲུ་ལ་བཅར་ཏེ་བཤད་ན། ཅི་བཞིན་ནི་ཉོན་མོངས་པའི་རྗེས་སུ་མ་ནོར་བར་འཇུགས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། འབྱུང་འཇུགས་ཅེས་ལས། འབྲུ་ལ་བཅར་ཏེ་བཤད་ན། འབྱུང་འཇུག་ནི་སེམས་ཀྱི་དོན་ལས་ཡིད་ཆེས་མ་ཆས་པས། ནེམ་ནུར་དང་གཉིས་པར་གྱུར་པའི་སྒྲར་འབྲུ་ཏིག་སྟེ་ངོས་གཟུངས་ངོ་། དུས་ཀྱི་ཅེས་པ། འབྲུ་ལས་གཅར་ཏེ་བཤད་ན། དུས་ཀྱིས་ནི་སེམས་རྒྱུན་དུ་གནས་པའི་དོན་མ་རྟོགས་པའི་སྒྲ་འབྲུ་ཏིག་སྟེ་ངོས་གཟུངས་ངོ་། མངོན་སྤྲུལ་པ་ཞེས་པས། འབྲུ་ལས་བཅར་ཏེ་བཤད་ན། མངོན་པ་ནི་ཤ་ཡི་མིག་གིས་མཐོང་བའི་སྒྲ། སྤྲུལ་པ་ནི་མི་མཐུན་པ་ལས་མང་པོ་ལ་བྱ་བ་ནི་བྱེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། རྣམ་རྟོགས་ཅེས་བྱ་བ། འབྲུ་ལ་བཅར་ཏེ་བཤད་ན། རྣམས་རྟོགས་ནི་སེམས་ཉོན་མོངས་པ་རྣམས་ཀྱིས་སེལ་ལོངས་པས། མི་བདེན་པའི་ཡིད་གཡོས་པའི་སྒྲར་འབྲུ་སྟེག་སྟེ་ངོས་(116)བཟུངས་ངོ་། དེ་ཡན་ཆད་ནི། ཉོན་མོངས་པ་རྣམས་ལ། འབྲུ་ལས་བཅར་ཏེ་ངོས་བཟུངས་བ་བསྟན་པའོ། འདི་ནས་མར་ནི་བྱང་ཆུབ་ཀྱིས་སེམས་གབ་པ་དགུ་སྐོར་གྱིས་ནང་ནས། གཉེན་པོའི་ཡེ་ཤེས་པ་རྣམས་འབྲུ་ལ་བཅར་ཏེ་བཤད་པ་སྟེན་ཏེ། དེ་བཙལ་ལས་ནི་འདི་ཞེས་བྱ་བ། དེ་ནི་སེམས་དེ་བཞིན་ཉིད་ལས། བརྙེན་པོའི་ཡེ་ཤེས་ལས་འབྱུང་བའི་སྒྲ། བཙལ་བ་ནི་མ་རྟོགས་པར་བྱ་བའི་སྒྲ། འདི་ནི་ཉོན་མོངས་པས་མངོན་པར་བསྡམས་པའི་སྒྲ། དབྱེ་བ་ནི་ཉོན་མོངས་པ་དེ་དག་དོན་གྱིས་བཀྲོལ་བར་བྱ་བའི་སྒྲ། འབྲུ་ཏིག་སྟེ་ངོས་གཟུངས་ངོ་། ཐུགས་རྗེ་ཞེས་བྱ་བ་ལས། འབྲུ་ལ་བཅར་ཏེ་བཤད་ནས། ཐུགས་རྗེས་ནི་ཐུགས་མ་གཡོས་པའི་ཏིང་ངེ་འཛིན་ལ་འགྲོ་བ་སེམས་ཅན་གྱིས་རྗེར་གྱུར་ནས། ཀུན་ལས་སྐྱོབས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། བྱམས་པ་ལས་སོགས་ཏེ་ལྔ་ནི། གོང་དུ་འབྲུ་ལས་བཅར་ཏེ་བཤད་པར་ཟད་པ། ཤེས་རབ་ཅེས་པ་དང་། འབྲུ་ལ་བཅར་ཏེ་བཤད་ན། ཤེས་རབ་ནི་འཁྲུལ་པ་མེད་པར་རབ་ཅེས་པ་ཤེས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། བརྩོན་འགྲུས་(117)ཞེས་བྱ་བ་ལས། འབྲུ་ལས་བཅར་ཏེ་བཤད་ནས། བརྩོན་པ་ལས་ནི་དོན་མྱུར་དུ་སྒྲུབས་པའི་སྒྲ། འགྲུས་པ་ནི་ཡེངས་པ་མེད་པ་ལ་སྒྲ་འབྲུ་ཏིག་སྟེ་ངོས་གཟུངས་ངོ་། བདེ་བ་ཞེས་བྱ་བ། འབྲུ་ལས་བཅར་ཏེ་བཤད་ནས། བདེ་བ་ནི་སྐྱིད་པ་ཆེན་པོ་གཡུང་དྲུང་གིས་ལྷུན་ལས་གནས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། བདེ་བ་ཞེས་བྱ་བ། འབྲུ་ལས་བཅར་ཏེ་བཤད་ནས། བདེ་བ་ནི་སྐྱིད་པ་ཆེན་ལྟ་བ་ནི་སེམས་ཀྱིས་སེམས་མཐོང་བས་རྟོགས་པ་རང་བཞིན་གྱིས་རྟ་ཞི་བའི་སྒྲ་འབྲུ་ཏིག་སྟེ་ངོས་གཟུངས་ངོ་། སྟོབས་ཆེན་ཞེས་བྱ་བ་ལ། འབྲུ་ལ་བཅར་ཏེ་བཤད་ན། སྟོབས་ཆེན་ནི་སེམས་ཀྱིས་མཐུ་སྟོབས་ཉོན་མོངས་པ་ཟིལ་གྱིས་མནན་ནས། གཡུང་དྲུང་གི་ས་ནོན་པའི་སྒྲ་འབྲུ་ཏིག་སྟེ་ངོས་གཟུང་ངོ་། ལྷུན་གྲུབ་ཅེས་བྱ་བ། འབྲུ་ལ་བཅར་ཏེ་བཤད་ན། ལྷུན་གྲུབ་ནི་སེམས་ཀྱིས་དོན་ལ་ཐམས་ཅད་བྱ་ཞིང་བརྩལ་དུ་མེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། རྣམ་དག་ཅེས་བྱ་བ། འབྲུ་ལ་བཅར་བཤད་ན། རྣམ་དག་ནི་རྣམས་པ་གང་གིས་(118)སྒོ་ནས་ཀྱང་། སེམས་ལས་བག་ཆགས་ཀྱིས་མ་གོས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཡེ་བསྲུངས་ཞེས་པ། འབྲུ་ལ་བཅར་སྟེ་བཤད་ན། ཡེ་སྲུངས་ནི་སེམས་ལ་ཡེ་ནས་འགལ་ཞིང་དོག་པ་མེད་པས། གང་ཡང་བསྲུང་དུ་མེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། བཟོད་པ་ཅེས་བྱ་བ། འབྲུ་ལས་བཅར་ཏེ་བཤད་ན། བཟོད་པ་ནི་བྱུང་ཚོར་མེད་ཅིང་། གཞན་གྱིས་མི་འགྱུར་བའི་སྒྲར་འབྲུ་ཏིག་སྟེ་ངོས་གཟུངས་ངོ་། གཉིས་མེད་ཅེས་བྱ་བ། འབྲུ་ལ་བཅར་སྟེ་བཤད་ན། གཉིས་མེད་ནི་བདག་དང་གཞན་དུ་འཛིན་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཐིག་ལེ་ཅེས་བྱ་བ། འབྲུ་ནི་བཅར་ཏེ་བཤད་པ་དང་། ཐིག་ནི་མ་ནོར་བར་གསལ་ལ་ཡོངས་སུ་ཁྱབ་པའི་སྒྲ་འབྲུ་ཏིག་སྟེ་ངོས་གཟུངས་ངོ་། མ་ཆགས་ཅེས་བྱ་བ། འབྲུ་ལ་བཅར་ཏེ་བཤད་ན། མ་ཆགས་པ་ནི་སྒྱུ་མ་ལྟ་བུར་ཞེས་པས། ཆགས་སེམས་མེད་པས་སྒྲར་འབྲུ་ཏིག་སྟེ་ངོས་གཟུངས་ངོ་། གསལ་ཞེས་བྱ་བ། འབྲུ་ལ་བཅར་ཏེ་བཤད་ན། གསལ་བ་ནི་གང་(119)གིས་ཀྱང་མ་སྒྲིབས་ཤིང་། དོན་ཐམས་ཅད་མ་ནོར་བར་ཤེས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། དགོངས་པ་ཅེས་བྱ་བ། འབྲུ་ལ་བཅར་ཏེ་བཤད་ན། དགོངས་པ་ནི་མི་གཡོའ་བ་ལས་མ་ཡེངས་པའི་ངང་ལ་གནས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། བསམ་གཏན་ཞེས་བྱ་བ། འབྲུ་ལ་བཅར་ཏེ་བཤད་ན། བསམ་གཏན་ནི་བསམ་པ་དོན་ལས་མི་འགྱུར་བའི་སྒྲར་འབྲུ་ཏིག་སྟེ་ངོས་གཟུངས་ངོ་། རིག་པ་ཞེས་བྱ་བ། འབྲུ་ལ་བཅར་ཏེ་བཤད་ན། རིག་པ་ནི་བག་ཆགས་གིས་མ་སྒྲིབས་ཤིང་། དོན་གང་ལ་ཡང་མི་བརྡུག་པར་གསལ་བའི་སྒྲར་འབྲུ་ཏིག་སྟེ་ངོས་གཟུངས་ངོ་། ཡོན་ཏན་ཞེས་བྱ་བ། འབྲུ་ལས་བཅར་སྟེ་བཤད་ན། ཡོན་ཏན་ནི་ལེགས་པའི་འབྱུང་གནས་མང་ཡོད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། འོད་གསལ་ཞེས་བྱ་བ། འབྲུ་ལ་བཅར་ཏེ་བཤད་ན། འོད་གསལ་ནི་སེམས་ཀྱིས་མུན་པའི་ཚོགས་དང་ཐམས་ཅད་མེད་ཅིང་ཡིད་ལ་སངས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཐབས་ཆེན་ཅེས་བྱ་བ། འབྲུ་ལ་བཅར་སྟེ་བཤད་ན། ཐབས་ནི་བླ་ན་མེད་པའི་ཚོགས་ཐམས་ཅད་མེད་ཅིང་ཡིད་(120)འབྲས་བུ་ཐོབས་པའི་ཐབས་དང་ལྡན་པའི་སྒྲར་འབྲུ་ཏིག་སྟེ་ངོས་གཟུངས་ངོ་། བདེན་པ་ཅེས་བྱ་བ་ལ། འབྲུ་ལ་བཅར་ཏེ་བཤད་ན། བདེན་པ་ནི་སེམས་ཀྱིས་དོན་ངེས་པར་གཏན་ལས་ཕེབས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ངང་ཉིད་ཅེས་བྱ་བ། འབྲུ་ལ་བཅར་བཤད་ན། ངང་ཉིད་ནི་མ་གཡོས་པ་ལས་མ་བཅོས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། བདག་ཉིད་ཅེས་བྱ་བ། འབྲུ་ལ་བཅར་ཏེ་བཤད་ན། བདག་ཉིད་ནི་སེམས་རང་དབང་མངོན་དུ་གྱུར་པའི་སྒྲར་འབྲུ་ཏིག་སྟེ་ངོས་གཟུངས་ངོ་། བྱང་ཆུབ་ཅེས་བྱ་བ་ལ། འབྲུ་ལ་བཅར་ཏེ་བཤད་ན། བྱང་ཆུབ་ནི་སེམས་ཉིད་ཉོན་མོངས་པའི་སྒྲིབས་པ་བྱང་ནས། ཡེ་ཤེས་ཆེན་པོ་རྩེ་རུ་ཆིབས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། གཡུང་དྲུང་ཞེས་བྱ་བ་ལ། འབྲུ་ལ་བཅར་ཏེ་བཤད་ན། གཡུང་དྲུང་སྐྱེ་ཤི་དང་འདུ་འབྲལ་མེད་པའི་དོན་ལ་རང་ལས་ཡོད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཚད་མེད་ཅེས་པ། འབྲུ་ལ་བཅར་ཏེ་བཤད་ནས། ཚད་མེད་ནི་སེམས་ཀྱིས་ཚད་ལས་གོང་གིས་ཀྱང་མི་ཟིན་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཏིང་ངེ་འཛིན་ཞེས་བྱ་བ། འབྲུ་(121)ལས་བཅར་ཏེ་བཤད་ན། ཏིང་ངེ་འཛིན་ནི་མི་གཡོའ་བའི་དོན་ལས་མི་འདའ་བའི་སྒྲར་འབྲུ་ཏིག་སྟེ་ངོས་གཟུངས་ངོ་། གྲུབ་པ་ཅེས་བྱ་བ་ལ། འབྲུ་ལས་བཅར་ཏེ་བཤད་ན། གྲུབ་པ་ནི་སྤངས་པ་མེད་པར་ལྷུན་གྱིས་གྲུབ་པའི་སྒྲ་འབྲུ་ཏིག་སྟེ་ངོས་གཟུངས་ངོ་། ཁྱབ་པ་ཅེས་བྱ་བ། འབྲུ་ལ་བཅར་ཏེ་བཤད་ན། ཁྱབ་པ་ནི་རྒྱ་མ་ཆད་པར་ཀུན་ནས་གནས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། རྫུ་འཕྲུལ་ཅེས་བྱ་བ། འབྲུ་ལ་བཅར་ཏེ་བཤད་ན། རྫུ་འཕྲུལ་ནི་མི་མཐུན་པའི་སྤྲུལ་པ་མང་པོས། ཐབས་མཁས་པར་མེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། མན་ངག་ཅེས་བྱ་བ་ནི། འབྲུ་ལས་བཅར་ཏེ་བཤད་ན། མན་ངག་ནི་སེམས་ཀྱི་སེམས་ལ་ཡང་དག་པའི་དོན་ཐོག་ཏུ་ཕེབས་པར་ཉམས་སུ་ལོན་པའི་སྒྲར་ཡིན་པར་འབྲུ་ཏིག་སྟེ་ངོས་གཟུངས་ངོ་། གདེང་ཆེན་ཞེས་བྱ་བ། འབྲུ་ལ་བཅར་ཏེ་བཤད་ན། (122)གདེང་ཆེན་ནི་ཡང་དག་པའི་དོན་ལ་ངེས་པར་ཉམས་སུ་ལོན་པའི་སྒྲར་ཡིན་པར་འབྲུ་ཏིག་སྟེ་ངོས་གཟུངས་ངོ་། རྩོལ་མེད་ཅེས་བྱ་བ་ལ། འབྲུ་ལ་བཅར་ཏེ་བཤད་ན། རྩོལ་མེད་ནི་སེམས་མི་གཡོ་མི་རྩོལ་པའི་ངང་ལས་གནས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཡེ་ཉིད་ཅེས་བྱ་བ། འབྲུ་ལས་བཅར་ཏེ་བཤད་ན། ཡེ་ཉིད་ནི་ཡེ་ནས་ཡོད་པའི་དོན་ལ་བཅོས་པ་སྒྲར་འབྲུ་ཏིག་སྟེ་ངོས་གཟུངས་ངོ་། ཆེ་བ་ཅེས་བྱ་བ། འབྲུ་ལས་བཅར་ནས་བཤད་ན། ཆེ་བ་ནི་དཔག་གིས་མི་དཔོགས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཤེས་རིག་ཅེས་པ། འབྲུ་ལས་བཅར་ཏེ་བཤད་ན། ཤེས་རིག་ནི་ཅིར་ཡངས་ཤེས་པའི་དོན་རིག་པས་རྟོགས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཡང་དག་ཅེས་བྱ་བ། འབྲུ་ལ་བཅར་ཏེ་བཤད་ན། ཡང་དག་ནི་ཡོད་མེད་གཉིས་ཀྱིས་མཐའ་ལས་འདས་པའི་སྒྲར་འབྲུ་ཏིག་སྟེ་ངོས་(123)གཟུངས་ངོ་། ཆུབས་པ་ཅེས་བྱ་བ། འབྲུ་ལ་བཅར་ཏེ་བཤད་ན། ཆུབས་པ་ནི་གཉིས་སུ་མེད་པའི་དོན་རྩེ་རུ་ཆིབ་པས། སྤོངས་ལེན་མེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། གཉིས་མེད་ཅེས་བྱ་བ། འབྲུ་ལས་བཅར་ཏེ་བཤད་ན། གཉིས་མེད་ནི་ཡུལ་དང་ཤེས་པ་ཐ་མི་དད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། སྐུ་ཉིད་ཅེས་པས་འབྲུ་ལས་གཅར་ཏེ་བཤད་ན། སྐུ་ཉིད་ན་མི་སྐྱེ་མི་འགག་མི་འགྱུར་མི་ལྡོག་པའི་སྒྲར་འབྲུ་ཏིག་སྟེ་ངོས་གཟུངས་ངོ་། སྐུ་ཉིད་ཅེས་པས་ལ་འབྲུ་ལ་བཅར་ཏེ་བཤད་ན། སྐྱེ་མེད་ཅེས་བྱ་བ། འབྲུ་ལ་བཅར་ཏེ་བཤད་ན། སྐྱེ་མེད་ནི་སེམས་ཀྱིས་རང་བཞིན་གཞི་མ་སྐྱེས་མི་སྐྱེ་སྐྱེ་མེད་མི་སྲིད་པའི་སྒྲ་འབྲུ་ཏིག་སྟེ་ངོས་གཟུངས་ངོ་། དཔེ་མེད་ཅེས་བྱ་བ། འབྲུ་ལ་བཅར་ཏེ་བཤད་ན། དཔེ་མེད་ནི་སེམས་ཉིད་ནི་དཔེ་གང་ལས་ཡང་སྤྱད་དུ་མེད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། མེད་པ་ཅེས་བྱ་བ། འབྲུ་ལ་བཅར་ཏེ་བཤད་ན། མེད་པ་ནི། སེམས་ནི་མཚན་མ་ཅིར་ཡང་མེད་པའི་དངོས་པོ་ཅི་ཡང་མི་འབྱུང་བའི་སྒྲར་འབྲུ་ཏིག་སྟེ་ངོས་གཟུངས་ངོ་། ཕྱལ་བ་ཅེས་བྱ་བ། འབྲུ་ལ་བཅར་ཏེ་བཤད་ན། ཕྱལ་བ་ནི་སེམས་ཀྱི་སྒོ་(124)ཡོངས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། གཅིག་པུས་ཞེས་པས། འབྲུ་ལས་གཅར་ཏེ་བཤད་ན། གཅིག་པུ་ནི་འདུ་ཤེས་ཐ་མི་དད་པ་དེ། སེམས་ཐིག་ལེ་ཉག་གཅིག་ལ་གནས་པའི་སྒྲ་འབྲུ་ཏིག་སྟེ་ངོས་གཟུངས་ངོ་། ལྷུན་རྫོགས་ཅེས་པས། འབྲུ་ལ་བཅར་ཏེ་བཤད་ན། ལྷུན་རྫོགས་ནི། དོན་མཐར་ཕྱིན་ཅིང་འབྲས་བུ་ཡོངས་སུ་སྨིན་པའི་སྒྲར་འབྲུ་ཏིག་སྟེ་ངོས་གཟུངས་ངོ་། དེ་བཞིན་ཅེས་བྱ་བ་ལ། འབྲུ་ལ་བཅར་ཏེ་བཤད་ན། དེ་བཞིན་ནི་བོན་ཉིད་དེ་བཞིན་དུ་སེམས་ཀྱི་སེམས་ཉིད་ཀྱང་མ་གཡོས་པ་ལས། མ་བཅོས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཡེ་ནས་ཞེས་བྱ་བ། འབྲུ་ལ་བཅར་ཏེ་བཤད་ནས། ཡེ་གནས་ནི་བོན་ཉིད་དབྱིངས་ནས་བྱང་ཆུབ་ཀྱིས་སེམས་ཡེ་ནས་གནས་པ་ལས། གཞན་ནས་མ་འོང་པའི་སྒྲར་འབྲུ་ཏིག་སྟེ་ངོས་གཟུངས་ངོ་། ཡེ་ཡོད་ཅེས་བྱ་བ། འབྲུ་ལ་བཅར་ཏེ་བཤད་ན། ཡེ་ཡོད་ནི་བྱང་ཆུབ་ཀྱིས་སེམས་ལས་དུས་སུ། འཛིན་པ་མེད་ཅིང་ཐོག་མ་ནས་གནས་པའི་སྒྲར་འབྲུ་ཏིག་སྟེ་ངོས་གཟུངས་ངོ་། མ་བཅོས་ཞེས་པ། འབྲུ་ལ་བཅར་ཏེ་བཤད་ན་མ་བཅོས་པ་ནི་བྱང་ཆུབ་ཀྱིས་སེམས་དེ་ཀ་ན་ཉིད་ཀྱི་དོན་ལ་མ་སླད་པའི་སྒྲར་འབྲུ་ཏིག་སྟེ་ངོས་གཟུངས་ངོ་། མ་ཡིན་ཅེས་(125)བྱ་བ་ལས་འབྲུ་ལ་བཅར་ཏེ་བཤད་ནས། མ་ཡིན་དེ་འདི་ཞེས་བྱ་བར་མཚོན་ཅིང་གདགས་སུ་མེད་པའི་སྒྲར་འབྲུ་ཏིག་སྟེ་ངོས་གཟུང་ངོ་། སེམས་གབ་པ་དགུ་སྐོར་གྱིས་ནང་ནས། གཉེན་པོའི་ཡེ་ཤེས་དྲུག་ཅུ་རྩ་གཉིས་འབྲུ་ལས་བཅར་ཏེ་བཤད་པ་རྫོགས་སྭོ། བྱང་ནུབ་སེམས་ཀྱིས་འབྲུ་རིག་འདི་ནི། གྲངས་ཀྱིས་ཉུངས་པས་ཡིད་བཞིན་ནོར་བུ་འདྲ། གོ་བར་སྟོན་པས་གུད་དུ་བཀོལ་བ་ཡིན། ཀུན་ལ་མེད་པས་ཐབས་ཀྱིས་གསང་བ་ཡིན། ཡོངས་སུ་བསྒྲགས་ན་མཚར་ཡང་བའི་རྒྱུ་ཡང་མེད། མི་བསྟན་པར་ཀྱང་མ་གསུང་སྟེ། སྣོད་མེད་ཀུན་ལ་མ་བསྟན་ནོ། ཞུ་གཡས་སྒོམས་ཆེན་དེ་སྐད་གསུངས་སྭོ། བཀྲ་ཤིས་སྭོ། (126)(127)༼ཆ༽༄༅༅།། །།འདི་ནི་སེམས་གབ་པ་དགུ་སྐོར་གྱིས་ནང་ནས། དཀྱུས་ལས་གུད་དུ་བཀོལ་བ། མདེའུ་ཐུང་གིས་ཡན་ལག་ཞེས་ཀྱང་བྱ། གལ་པོ་བློ་རྡེགས་ཞེས་ཀྱང་བྱས། ཐེ་ཚོམས་ཡེ་གེ་ཡང་བཀོལ་ཞེས་ཀྱང་བྱ་སྟེ། ཡབ་འཕྲུལ་གཤེན་སྣང་ལྡན་ལ། སྲས་འཆི་མེད་གཙུག་ཕུད་ཀྱིས། ཐེ་ཚོམས་གཅོད་དུ་བྱོན་པའི་མདོའ། སྟོན་པ་ལགས། བྱང་ཆུབ་ཀྱི་སེམས་ལ་ཐུགས་རྗེ་བྲི་བཀོལ་མེད་པ་ལས། མཚན་གབ་པར་གསོལ་ནས། གསང་ཞིང་སྦ་བར་གསུངས་པ་ཡི་མི་འགལ་ལམ། འཕྲུལ་གཤེན་གྱིས་བཀའ་སྩལ་པས་མི་འགལ་ཏེ། དཔེར་ན་ཡིད་བཞིན་གྱི་ནོར་བུ་རིན་པོ་ཆེ་ཞེས་བྱ་བ་ཡངས། རྡུལ་ཕྱིས་བཀྲུས་བཤལ་པ། དར་གྱིས་ལྡིང་ཁུག་དུ་བཅུག་ནས་དཀར་མོ་འབྲུ་བདུན་གྱིས་མཆོད། རྒྱལ་མཚན་གྱི་རྩེ་མོ་ལས་བཏགས་ནས་སྨོན་ལམ་བཏབས་ན། ཇི་ལྟར་འདོད་པ་བཞིན་འབྱུང་བ་ཡིན་ཏེ། སེམས་ཅན་མ་རྟོགས་པ་ལ་ལ་ཞིག་གིས། ཡིད་བཞིན་གྱིས་ནོར་བུ་རྙེད་པ་ནི། སྣོད་ངན་གྱིས་ནང་དུ་བཅུག་ནས། མི་གཙང་པའི་(128)ཁུང་བུར་བསྐྱུར་ཏེ་སངས་གཏོང་ངོ་། དེ་ལྟར་བཏངས་ནས་འདོད་པའི་ཡོན་ཏན་ཅིག་ཀྱང་མི་འབྱུང་ཏེ། དཔེ་དེ་དང་འདྲ་བར་ནས། བྱང་ཆུབས་ཀྱི་སེམས་མན་ངག་མོའི་ལུང་འདི་ཡང་། མཉན་བསམ་བསྒོམ་རྟོགས་པར་བྱས་ནས། འབྲས་བུ་ལག་ཆངས་སུ་ཐོབས་པ་ཡིན་པ་ལས། དེ་ལྟར་མ་བྱས་ནས་འབྲས་བུ་ཐོབས་པར་ཀྱང་མི་འགྱུར་རོ། རྣམས་གཅིག་དུ་བྲག་ཁུང་ཁ་བྱང་དུ་བལྟས་པ་ལ། ཉི་མ་འཆར་བའི་དུས་མེད་པ་ཏེ། ཉི་མ་ལ་བྲི་བཀོལ་མེད་ཀྱང་། བྲག་ལས་མི་འཆར་བ་དང་འདྲ་སྟེ། ཐུགས་རྗེ་ལ་བྲི་བཀོལ་མེད་ཀྱང་། སེམས་མ་རྟོགས་པ་ནི། གཏི་མུག་གིས་རང་བཞིན་དུ་གནས་པ་སྟེ། དམུ་ལོང་ལ་མདོག་བསྟན་པ་ལྟར་འགྱུར་ཏེ། རང་གསང་ཐབས་ཀྱིས་ཆོད་ནས། རྟོགས་ཤིང་གོ་བའི་རྒྱུ་མེད་པས་ཀྱང་གབ་པའོ། ཡང་ནས་སྐྱེས་བུའི་མཚོན་ཆ་རྣོན་པོ་ཡང་། ཤུབས་བཟང་པོར་བཅུག་ནས་བཏག་ན་ཆོད་ཅིང་མཚར་བ་དང་འདྲ་སྟེ། དཀོན་ཞིང་སྦ་བའི་སྒོ་ནས་བསྟན་ཅིང་བཤད་ན། རྟོགས་ཤིང་སྒོམས་པ་ལས། མི་དཀོན་མ་སྦས་ནས་མཚར་པའི་རྒྱུ་ཡང་མེད་ལ། (129)རྟོགས་ཤིང་སྒོམས་པར་ཀྱང་མི་འགྱུར་རོ། དེ་བས་ན་མ་མཐོང་པ་ནི་གསེར་ལས་འགོམ། མ་རིགས་པ་ནི་དཔོན་ལ་ཁྲོ། ཞེས་འབྱུང་སྟེ། སྟོང་གསུམ་གསེར་དུ་གྱུར་ནས་གསེར་ལས་ཡང་འགོམ། ཐམས་ཅད་དཔོན་དུ་གྱུར་ན་དཔོན་ལ་ཡོ་འཁྲོ་སྟེ། དཀོན་ལ་དམར་པར་བྱའོ། དོན་དམ་པར་རྟོགས་པར་དཀར་ཞིང་རིང་པར་དཀོན་པས་གབ་ཅིག་གསང་བའོ། ཡེ་གཤེན་འཆི་མེད་ཀྱིས་གསོལ་བ། ཡང་བྱང་ཆུབ་ཀྱི་སེམས་ལས། འདི་ཞེས་བྱ་བར་གཏགས་སུ་མེད་པ་ལ། མཚན་གྱིས་གདགས་ལུགས་བྱ་བ་མི་འགལ་ལམ། བཀའ་སྩལ་པ། ཡང་མི་འགལ་ཏེ། དོན་ལས་གདགས་སུ་མེད་དེ་ཚིག་ལ་གདགས་སུ་ཡོད། མ་རྟོགས་སེམས་ཅན་ཚིག་གིས་མ་ཁྲིད་ནས། མུན་པའི་འཛུམ་ཡུག་དེ་ཡིས་བརྡའ་མི་འཕྲད། བྱང་ཆུབ་ཀྱི་སེམས་ལ་དཔེའ་དང་དོན་གྱིས་མཚན་བཏགས་ནས། སེམས་ཅན་ཐམས་ཅད་ཀྱི་བཀྲིད་(130)དྲང་བྱེད་པས་མི་འགལ་ལོ། འཆི་མེད་ཀྱིས་གསོལ་པས། བྱང་ཆུབ་ཀྱི་སེམས་ལས་རྒྱུ་འབྲས་གཉིས་སུ་མེད་པ་ལས། རྒྱུ་ཡིས་བོན་བཞི་དང་། འབྲས་བུའི་བོན་བཞིར་དབྱེ་བ་མི་འགལ་ལམ། བཀའ་སྩལ་པས་མི་འགལ་ཏེ། ཐེག་པ་འོག་མ་བ་རྣམས་ལས། མ་རྟོགས་པའི་བློ་མཚན་མལ་བག་ཆགས་པ་རྟས་པས་རྣམས་ཀུན། དོན་མེད་པའི་ལས་ཡིན་པར་སུན་དབྱུང་ཞིང་། ཐག་བཅད་དེ་ཡང་དག་པའི་དོན་ལས་སྤྲོ་ཞིང་དང་བ་སྐྱེད་བཞགས་པའི་ཕྱིར་ཕྱེད་བས་མི་འགལ་ལོ། གསོལ་བ་སེམས་རང་འབྱུང་གིས་གཤེན་ལྷ་དཀར་པོ་ཡིད་བཞིན་ནོར། ཕྱག་གཞན་དུ་བཙལ་བ་མི་འགལ་ལམ། བཀའ་སྩལ་པ་མི་འགལ་ཏེ། བདག་དང་འབྲེལ་བའི་གཤེན་ལྷ་དཀར་པོ་དང་། གཞན་དང་འབྲེལ་བའི་གཤེན་ལྷ་དཀར་པོ་དང་། གཉིས་ཀ་དང་འབྲེལ་པའི་གཤེན་ལྷ་དཀར་པོ་དང་། གཉིས་ཀ་དང་མ་འབྲེལ་བའི་གཤེན་ལྷ་དཀར་པོ་དང་། བཞིས་སྟོང་ཏེ། བཤད་དུ་ཡོད་པས་མི་འགལ་ལོ། (131)གསོལ་པས་བདག་དང་འབྲེལ་པའི་གཤེན་ལྷ་དཀར་པོ་དང་ནི་གང་ལགས། གཞན་དང་འབྲེལ་བའི་གཤེན་ལྷ་དཀར་པོ་ནི་གང་ལགས། གཉིས་ཀ་དང་འབྲེལ་བའི་གཤེན་ལྷ་དཀར་པོ་ནི་གང་ལགས། བཀའ་སྩལ་པས། བདག་དང་འབྲེལ་བའི་གཤེན་ལྷ་དཀར་པོ་བྱ་བ་ནི། རང་ཤེས་རིག་གིས་རྒྱལ་པོ་ཀུན་གཞི་བྱང་ཆུབ་ཀྱི་སེམས་ཐམས་ཅད་མཁྱེན་པའི་ཡེ་ཤེས་དང་ལྡན་ཏེ། མི་དམིགས་པ་ལས་མཉམས་པར་བཞགས་པས། དུས་གསུམ་དུ་བག་ཆགས་ཀྱིས་མ་གོས་ཏེ། གཤེན་ལྷ་དཀར་པོ་དང་གཉིས་སུ་མེད་པའི་དོན། ཚིགས་ཙམ་མ་ཡིན་པར་ས་ལེར་གསལ་བར་རྟོགས་པ་ནི། བདག་དང་འབྲེལ་བའི་གཤེན་ལྷ་དཀར་པོ་ཡིན་ནོ། གཞན་དང་འབྲེལ་(132)བའི་གཤེན་ལྷ་དཀར་པོ་བྱ་བ་ནི། སྟོང་གསུམ་གྱིས་སྟོང་ཆེན་པོ་ནས། བྱང་ཆུབ་ཀྱི་སེམས་ཀྱི་དོན་རྟོགས་ཤིང་གཤེན་ལྷ་དཀར་པོ་དང་། གཉིས་སུ་མེད་པར་འབྲེལ་པ་ཏེ། སངས་རྒྱས་ལས་མ་རེག་ཙམ་དུ་བཞུགས་པ་དང་། མངོན་དུ་གྲུབ་པ་གཞན་ནས་བཞུགས་པས། གཞན་དང་འབྲེལ་པའི་གཤེན་ལྷ་དཀར་པོ་ཡིན། གཉིས་ཀ་དང་འབྲེལ་པའི་གཤེན་ལྷ་དཀར་པོ་དང་བྱ་བ་ནི། བདག་དང་མཐའ་ཡས་པའི་སེམས་ཅན་ཐམས་ཅད། ཡེ་ནས་བྱང་ཆུབ་ཀྱིས་སྙིང་པོ་ཅན་ཡིན་ཏེ། ཁྱབ་ཅིང་བདལ་པ་གཤེན་ལྷ་དཀར་པོ་དང་། མ་འབྲེལ་བ་མེད་པས་ཏེ། བདག་དང་གཞན་དུ་མེད་པར་ཡེ་ནས་སངས་རྒྱས་པར་རྟོགས་པས། གཉིས་ཀ་དང་འབྲེལ་པའི་གཤེན་ལྷ་དཀར་པོ་ཡིན། གཉིས་ཀ་དང་མ་འབྲེལ་པའི་གཤེན་ལྷ་འོད་དཀར་བྱ་བ་ནི། མི་མངོན་པའི་དབྱིངས་ནས་ཐུག་རྗེའི་མངའ་བདག ཡེ་ཤེས་ཀྱིས་སྤྱན་ཅན། འོད་ཡོངས་སུ་དྲོ་བ། གཤེན་རབ་ཐམས་ཅད་ཀྱི་རྩ་བ། སེམས་ཅན་ཐམས་ཅད་ཀྱིས་སྤྱི་མེས། ཞལ་ཕྱོགས་བཅུ་ཡོངས་སུ་གཟིགས་པ། སྐུ་ལས་མདུན་རྒྱབ་མི་མངའ་བ་སྟེ། བདག་དང་མཐའ་ཡས་པའི་སེམས་ཅན་ཐམས་ཅད་ཀྱིས་རྟོག་པའི་དབང་གིས། ཁམས་གསུམ་དུ་འཁོར་ཞིང་། རྒྱུ་དྲུག་དུ་ལྟུང་བ་ཡིན་ཏེ། གཉིས་ཀ་དང་འབྲེལ་པའི་གཤེན་ལྷ་དཀར་པོའོ། དེ་རྟོགས་པར་བྱ་བའི་ཕྱིར། མི་མངོན་པའི་དབྱིངས་སུ་ཕྱག་བཙལ་ནས། ཅི་ལྟར་ཡིན་པའི་དོན་ལ་སྟོན་པས་མི་འགལ་ལོ། དོན་དམ་པར་སྟོན་པ་ཀུན་(133)དུ་བཟང་པོ་གཤེན་ལྷ་དཀར་པོ་བགྱིས་པ་ཇི་ལྟར་ལགས། བཀའ་སྩལ་པ། སྟོན་པ་ཟེར་ན། རྣམས་པ་ཐམས་ཅད་མཁྱེན་པའི་ཡེ་ཤེས་དང་ལྡན་པས་མི་ཤེས་པ་ཐམས་ཅད་སྟོན་པའི་ཕྱིར་ན་ཡང་སྟོན་པའོ། གཤེན་ལྷ་ཟེར་ན་གཤེན་རབས་ཐམས་ཅད་ཀྱི་རྩ་བའི་ལྷ་ཡིན་ནོ། དཀར་པོ་ཟེར་ན་ཐུགས་ཀྱིས་འོད་ཟེར་ལ་བག་ཆགས་ཀྱིས་མ་གོས་པ་ཡིན་ནོ། རྟོགས་པས་བལྟས་ནས་གམ་རེ་ཉེ། མ་རྟོགས་བལྟས་ནས་རྒྱང་རེ་རིང་། གསོལ་པ་བྱང་ཆུབ་ཀྱི་སེམས་ལས་དུས་དང་རྟགས་ཏུ་འཛིན་པ་མེད་པ་ལས། དུས་གསུམ་དུ་འདུས་མ་བྱས་པ་བགྱིས་པ་མི་འགལ་ལམ། བཀའ་སྩལ་པ་མི་འགལ་ཏེ། བྱང་ཆུབ་ཀྱི་སེམས་རྟོགས་པའི་གནས་སྐབས་ནས། དུས་དང་རྟག་དུ་འཛིན་པ་མེད་པ་དེ། མ་རྟོགས་པ་འཁོར་བ་ལས་གནས་པ་ལ། དུས་དང་རྟག་དུ་འཛིན་པ་ཡོད་དོ། དེ་ཡིས་ཕྱིར་ན་བྱང་ཆུབ་ཀྱི་སེམས་དུས་འཛིན་པ་མེད་པས། རྟོགས་པར་བྱ་བའི་ཕྱིར་འདུས་མ་བྱས་པ་བཤད་པས་མི་འགལ་ལོ། སེམས་ཅན་ལ་དུས་(134)གསུམ་དུ་ཡོད་པ་ནི། བྱང་ཆུབ་ཀྱི་སེམས་མ་རྟོགས་པའི་དབང་གིས་དང་པོ་གཟུགས་མེད་པའི་མཁའ་ལས་གནས་པའི་དུས་དང་། ད་ལས་བྱང་ཆུབ་ཀྱིས་སེམས་མ་རྟོགས་པའི་དབང་གིས། འདོད་ཁམས་ཀྱིས་གནས་རིགས་སུ་སྐྱེས་པའི་དུས་དང་གསུམ་པོ་དེ་ནི། སེམས་གྱིས་དུས་སུ་འཛིན་པའོ། བྱང་ཆུབ་ཀྱིས་སེམས་རྟོགས་པས་གནས་སྐབས་ནས། འདུས་གང་ལས་ཀྱང་མ་བྱས་ཏེ། སྤྲོས་པའི་མཚན་མ་དང་ཐམས་ཅད་དང་བྲལ་ནས་ཡེ་ནས་སངས་རྒྱས་པའོ། འཆི་མེད་གཙུག་ཕུད་ཀྱིས་གསོལ་བ། བྱང་ཆུབ་ཀྱི་སེམས་ལ་ཡེ་ནས་འབྱུང་འཇུགས་མེད་པ་ལས། སྒོ་ལྕགས་དང་ལྡེ་མིག་གིས་དབྱེ་བ་དང་གཞུགས་པ་མི་འགལ་ལམ། བཀའ་བསྩལ་པ། མི་འགལ་ཏེ། སེམས་ཅན་མ་རྟོགས་པ་ཉོན་མོངས་པ། ལྕགས་ཀྱི་ཐ་རམ་དང་འདྲ་བས་དམ་དུ་བཅིངས་པ་ལས། བྱང་ཆུབ་ཀྱིས་སེམས་བདེ་བ་ཆེན་པོའི་ཐུགས་རྗེ་དང་། རིགས་པའི་ཡེ་ཤེས་འཕྲུལ་གྱི་ལྡེ་མིག་དང་འདྲ་བས་ཕྱེ་བར་བསྟན་པས་མི་འགལ་ལོ། བྱང་ཆུབ་ཀྱི་སེམས་ཡེ་ནས་བདུད་མེད་ལྷ་རུ་གྱུར་པས། སྲོག་མེད་(135)གཡུང་དྲུང་གིས་སྐུ་ཐོབས་པ་ལས། བདུད་རྩི་ཟིལ་ཐིག་གིས། བདུད་ལས་རྩི་བཏང་པས་མི་འགལ་ལམ། བཀའ་སྩལ་པ་མི་འགལ་ཏེ། བྱང་ཆུབ་ཀྱིས་སེམས་རྟོགས་པ་ལས་བདུད་མེད་དེ། མ་རྟོགས་པ་ལ་བདུད་ཡོད་པ་མ་རྟོགས་པའི་ཉིན་མོངས་པ་བདུད་དང་འདྲ་བ་ལས། བྱང་ཆུབ་ཀྱི་སེམས་ཡེ་ཤེས་ཀྱི་བུངས་དང་། རིགས་པའི་རྣམས་གྲངས་རྩི་དང་འདྲ་བ་བཏངས་ནས། བོན་ཉིད་ལ་སེམས་ཉིད་ཐིམ་པར་བསྟན་པས་མ་འགལ་ལོ། བྱང་ཆུབ་ཀྱི་སེམས་བདེ་བ་ཆེན་པོ་མ་གཡོས་པའི་དབྱིངས་ནས། མ་བཅོས་པའི་ཡེ་ཤེས་དང་། གཉིས་སུ་མེད་པའི་དོན་ལ་ཡེ་ནས་གནས་པ་ལས། གསེར་གྱིས་ཉ་མོ་བག་ལ་ཉལ་གྱིས་ནང་ནས། བོན་ཉིད་བག་ལས་སེམས་བསྙལ་བ་ལྟར་བཤད་པ་མི་འགལ་ལམ། དོན་གྱིས་བཤད་པ་མི་འགལ་ཏེ། བྱང་ཆུབ་ཀྱིས་སེམས་རྟོགས་པ་ལ་གཉིས་སུ་མེད་པའི་དོན་གསལ་ཏེ། མ་རྟོགས་པ་འཁོར་བ་ལ་གནས་པ་ལས། གཉིས་སུ་མེད་པའི་དོན་མི་གསལ་ལོ། མ་རྟོགས་པ་རྣམས་ལ་མ་གཡོས་པ་ནི་དབྱིངས་སུ་ཤེས་པར་བྱ། མ་བཅོས་པ་ནི་ཡེ་ཤེས་སུ་ཤེས་པར་བྱ། (136)དེ་དང་དེ་གཉིས་སུ་མེད་པའི་ཡེ་ནས་གཉིས་སུ་མེད་པའི་དོན་ལ་གནས་པར་བྱ་བའི་ཕྱིར། བཤད་པ་ཡིན་པས་མི་འགལ་ལོ། བྱང་ཆུབ་ཀྱིས་སེམས་ལས་ཡེ་ནས་གཉེན་པོས་བཅོས་སུ་མེད་པ་ལ། ལམ་གྱིས་བགྲོད་དུ་མེད་པ་ལ་བདེ་བ་ཆེན་པོའི་ནང་ནས། ལམ་གྱིས་ཁ་བྲག་སུམ་བཅུ་རྩ་བདུན་དུ་བསྟན་པ་མི་འགལ་ལམ། དོན་གྱིས་བཤད་པ་མི་འགལ་ཏེ། ལམ་སུམ་བཅུ་རྩ་བདུན་ཀྱང་། འཇུགས་ཅིང་བགྲོད་དུ་ཡོད་པར་མ་བཤད་དེ། མི་འཇུག་པའི་འཇུགས་པ་ཆེན་པོ་ཡིས། བགྲོད་པ་མེད་པར་གནས་སུ་ཕྱིན་པར་བཤད་པས་མི་འགལ་ལོ། བྱང་ཆུབ་ཀྱི་སེམས་ཀྱིས་ཐམས་ཅད་ནས་ཐམས་ཅད་དུ་སྒྱུ་མའི་རང་བཞིན་དུ་ཤེས་པ་ལས། སེམས་སྒྱུ་མའི་རྟོགས་དཔྱོད་ལས་བརྡའ་བར་བཤད་པས་མི་འགལ་ལམ། དོན་གྱིས་བཤད་པ་མི་འགལ་ཏེ། ནམ་མཁའ་ལ་ནི་གཡུང་དྲུང་ཡིན་ལས། འབྱུང་བ་བཞི་ནི་སྒྱུ་མ་ཡིན། བོན་ཅན་ནི་སྒྱུ་མ་ཡིན་ལ། བོན་ཉིད་ནི་གཡུང་དྲུང་ཡིན། སེམས་ཅན་ནི་སྒྱུ་མ་ཡིན་ལ། སེམས་ཉིད་ནི་གཡུང་དྲུང་ཡིན། འཁོར་བ་ནི་སྒྱུ་མ་ཡིན་ལ། མྱ་(137)ངན་ལས་འདས་པ་ནི་གཡུང་དྲུང་ཡིན། སེམས་ཅན་ནི་སྒྱུ་མ་ལས་གནས་པ་ལས། སེམས་ཉིད་གཡུང་དྲུང་ཐོབས་པར་བཤད་པས་མི་འགལ་ལོ། བྱང་ཆུབ་ཀྱིས་སེམས་ལ་ཀུན་གཞི་དང་བག་ཆགས། བོན་ཉིད་དང་སེམས་ཉིད་དུ་ཤེས་པས། གཉིས་སུ་མེད་སྟེ་དབྱེ་ཡི་མི་ཕྱེད་པ་ལས། བག་ཆགས་ཐག་བཅད་ནས། རིགས་པ་དམར་བར་བཤད་པ་མི་འགལ་ལམ། དོན་གྱིས་བཤད་པ་མི་འགལ་ཏེ། མ་རིག་པ་ཉོན་མོངས་པའི་བག་ཆགས། སེམས་ཀྱི་དོན་ལས་འགྲིབས་པ་མེད་པ་ཐམས་ཅད་ཐགས་བཅད་ནས། བག་ཆགས་ཐམས་ཅད་བོན་ཉིད་དུ་རྟོགས་པར་བཤད་པས་མི་འགལ་ལོ། བྱང་ཆུབ་ཀྱིས་སེམས་ཚིགས་དང་ཡེ་གེའི་སྤྱོད་ཡུལ་ལས་ཡེ་ནས་འདས་པ་ལ། མི་ནུབ་པའི་རྒྱལ་མཚན་གྱིས་ནང་ནས། ཚིག་གིས་ཡན་ལགས་བཞི་བཅུ་རྩ་གཉིས་ཀྱིས་བསྟན་པ་མི་འགལ་ལམ། དོན་གྱིས་བཤད་པ་མི་འགལ་ཏེ། བྱང་ཆུབ་ཀྱིས་སེམས་རྟོགས་པ་ལ། ཚིགས་དང་ཡེ་གེས་མཚོན་དུ་མེད་དེ། མ་རྟོགས་པ་ལ་ཚིགས་དང་ཡི་གེས་མཚོན་དུ་ཡོད་དོ། མ་རྟོགས་པ་རྟོགས་པར་བྱ་(138)བའི་ཕྱིར། ཚིགས་གིས་མཚོན་པར་བྱ། དོན་གྱིས་གཏན་ལས་ཕབས་ནས། བྱང་ཆུབ་ཀྱིས་སེམས་ལས་ནུབ་པ་མེད་པར་བཤད་པས་མི་འགལ་ལོ། བྱང་ཆུབ་ཀྱི་སེམས་ཡེ་ནས་ཐིག་ལེ་ཆེན་པོ་ཉག་གཅིག་དུ་གསལ་བ་ལས། ཡེ་ཤེས་ཐིག་ལེའི་ནང་ནས། ཐིག་ལེ་བཞི་བཅུ་རྩ་ལྔའི། བསྟན་པ་མི་འགལ་ལམ། དོན་གྱིས་བཤད་པ་མི་འགལ་ཏེ། དཔེར་ནས་ཟླ་བ་གཅིག་ལས་ཆུ་ཡིས་ཟླ་བ་བསམ་གྱིས་མི་ཁྱབ་པ་འབྱུང་པ་ཡངས། དོན་ཟླ་བ་གཅིག་ལས་གནས་པ་མེད་པ་དང་འདྲ་བར་ནས། ཐིག་ལེ་བཞི་བཅུ་རྩ་ལྔ་སོ་སོའི་ཐིག་ལེར་མ་གསུངས་ཞིང་། སེམས་ཉིད་མ་བཅོས་པའི་ཐིག་ལེས་མ་འདུས་པར་བཤད་པས་མི་འགལ་ལོ། བྱང་ཆུབ་ཀྱི་སེམས་ལས་བཅིང་ཞིང་དགྲོལ་བ་ཡེ་ནས་མེད་པར་བྱ་བ་ལ། བཅིངས་ཚད་དང་ཁྲོལ་ཚད་དུ་བཤད་པ་མི་འགལ་པ་ལམ། དོན་གྱིས་བཤད་པ་མི་འགལ་ཏེ། བྱང་ཆུབ་ཀྱིས་སེམས་རྟོགས་ནས། བླ་ན་མེད་པ་ཡང་དག་པའི་འབྲས་བུ་འཐོབས་པ་ལས། ཡེ་ནས་བཅིངས་ཞིང་དགྲོལ་བ་མེད་དེ། བྱང་ཆུབ་ཀྱི་སེམས་མ་རྟོགས་པའི་སེམས་ཅན་ལས། བཅིངས་དགྲོལ་བ་ཡོད། (139)མ་རྟོགས་པ་རྟོགས་པར་བྱ་བ་དང་། བཅིངས་དགྲོལ་མེད་པའི་འབྲས་བུ་འཐོབས་པར་བྱ་བའི་ཕྱིར་བཤད་པ་མི་འགལ་ལོ། བྱང་ཆུབ་ཀྱིས་སེམས་ཡེ་ནས་ཡེ་ཤེས་འོད་དུ་གསལ་བས། འགྲིབས་དང་མི་འགྲིབས་གཉིས་སུ་མེད་པ་ལ། སྒྲིབས་པ་ཉི་ཤུས་བསྟན་པ་མི་འགལ་ལམ། དོན་གྱིས་བཤད་པ་མི་འགལ་ཏེ། བྱང་ཆུབ་ཀྱི་སེམས་རྟོགས་པ་མ་འགྲིབ་པ་མེད་དེ། མ་རྟོགས་པ་ལས་སྒྲིབས་པ་ཡོད་དོ། མ་རྟོགས་པ་ཉོན་མོངས་པ་དང་། ཤེས་བྱས་ཀྱིས་སྒྲིབས་པ་ལས་གནས་པ་རྣམས། བྱང་ཆུབ་ཀྱིས་སེམས་ཡེ་ཤེས་འོད་དུ་གསལ་བའི་དོན་རྟོགས་པར་བྱ་བའི་ཕྱིར་བཤད་པས་མི་འགལ་ལོ། བྱང་ཆུབ་སེམས་ལ་ཡོ་གལ་མེད་པའི་ལམ་དུ་ཞུགས་ནས། འགྲོ་འདུག་མེད་པའི་གནས་ནས། རྟོགས་པ་ཆེན་པོའི་གདེངས་ལས་ཞུགས་ནས། གོལ་དང་མ་གོལ་པ་གཉིས་མེད་པ་ལས། གོལ་ས་བཅུ་གཉིས་ཀྱིས་བསྟན་པ་མི་འགལ་ལམ། དོན་གྱིས་བཤད་པ་མི་འགལ་ཏེ། བྱང་ཆུབ་ཀྱིས་སེམས་ཕྱིར་མོ་ལྡོག་པའི་འབྲས་བུ་ཐོབས་པ་ལས། གོལ་དང་མ་གོལ་པ་གཉིས་མེད་དེ། འཁོར་བ་ལས་ཕྱིར་ལྡོག་པ་རྣམས་ལས། གོལ་དང་མ་གོལ་གཉིས་ཡོད་དེ། སེམས་ཅན་(140)འཁོར་བ་ལས་གནས་པ་རྣམས་དང་། གོལ་དང་མ་གོལ་པ་དུ་མེད་པའི་འབྲས་བུ་འཐོབས་པར་བྱ་བའི་ཕྱིར་ནས། བསྟན་ཅིང་བཤད་པས་མི་འགལ་ལོ། བྱང་ཆུབ་ཀྱིས་སེམས་ལས་བལྟ་རུ་མེད་དེ། ཡེ་རྟོགས་ཆེན་པོ་གྱུར་པས། མཐོང་བ་དང་མ་མཐོང་པ་གཉིས་མེད་པ་ལས། གཟིགས་ཚད་དྲུག་དུ་བསྟན་པ་མི་འགལ་ལམ། དོན་གྱིས་བཤད་པ་མི་འགལ་ཏེ། བྱང་ཆུབ་ཀྱི་སེམས་རྟོགས་པའི་གནས་སྐབས་ནི། ཡེ་ཤེས་ཀྱི་སྤྱན་དང་ལྡན་པ་སྟེ། མཐོང་དང་མ་མཐོང་གཉིས་མེད་ན། སེམས་མ་རྟོགས་པའི་སེམས་ཅན་འཁོར་བ་ལས་གནས་པ་རྣམས་ནི། ཤ་ཡིས་མིག་ཅན་དུ་གྱུར་པས། མཐོང་བ་དང་མ་མཐོང་བ་གཉིས་ཡོད་དེ། སྤྱན་དྲུག་པོ་དེ་ཡངས་ནི། སེམས་ཅན་གྱིས་ཤ་ཡི་མིག་གིས་ལྟ་བ་སྦྱིན་མ་གསུངས་ཏེ། ཡེ་ཤེས་ཀྱི་སྤྱན་རྣམས་པར་དག་པས་གསུངས་པའོ། སེམས་ཅན་ཤ་ཡི་མིག་ཅན་ལ། ཡེ་ཤེས་ཀྱིས་སྤྱན་འཐོབས་པར་བྱ་བའི་ཕྱིར། ཚིགས་གིས་ཁས་དྲག་དུ་ཕྱེས་ནས་བཤད་པ་ཡིན་པའི་ཕྱིར་མི་འགལ་ལོ། བྱང་ཆུབ་ཀྱི་སེམས་སྤྲོ་བའི་མཚན་མ་ཐམས་ཅད་བྲལ་བས། འདི་ཞེས་བྱ་བའི་གཏད་མི་འཆའ་བ་ལས་དེམས་ཆེན་(141)པོ་བཅྭོ་བརྒྱད་དུ་གཏད་བཅས་པ་ལས་མི་འགལ་ལམ། དོན་གྱིས་བཤད་པ་མི་འགལ་ཏེ། འདི་ཞེས་བྱ་བ་ཅི་ཡང་མེད་ན་ཕྱལ་བ་ཡིན། དེམས་ཆེན་པོ་བཅྭོ་བརྒྱད་ཀྱང་། མཚན་མ་དང་དངོས་པོ་ལས་གཏད་བཅས་པས་འདྲ་བ་མ་ཡིན་ཏེ། མཚན་མ་མེད་པའི་དབྱིངས་སུ། གཡོའ་བ་མེད་པའི་དགོངས་པས། སྐྱེ་འགགས་མེད་པའི་འབྲས་བུ་ལས། འགྱུར་ལྡོག་མེད་པར་དེས་དེམས་སུ་བཅས་པ་མི་འགལ་ལོ། བྱང་ཆུབ་ཀྱི་སེམས་དབྱིངས་དང་ཡེ་ཤེས་གཉིས་སུ་ཡེ་ནས་མེད་པ་ལ། འབྲལ་དུ་དགོས་པའི་ཟེར་བུ་བཏབས་པ་མི་འགལ་ལམ། དོན་གྱིས་བཤད་པ་མི་འགལ་ཏེ། བྱང་ཆུབ་ཀྱི་སེམས་རྟོགས་པ་ཆེན་པོར་གྱུར་བ་ལས། དབྱིངས་དང་ཡེ་ཤེས་འདུ་འབྲལ་མེད་པ་སྟེ། སེམས་མ་རྟོགས་པ་ལ་འདུ་འབྲལ་ཡོད་དོ། མ་རྟོགས་པ་རྟོགས་པར་བྱ་བ་དང་། རྟོགས་ནས་ཕྱིར་མི་ལྡོག་ཅིང་འཆོར་བ་མེད་པར་བྱ་བའི་ཕྱིར་བཤད་པས་མི་འགལ་ལོ། བྱང་ཆུབ་ཀྱིས་སེམས་ལ་གསལ་བའི་མན་ངག་ནི། ཐ་སྙེད་མེད་དང་མ་བཅོས་པའི་རྩོལ་དང་བྲལ་བས། འདི་གསུམ་ལས་མི་ཞུ་སྒྱུ་མཆིས་ཀྱང་མི་ཞུའོ། ཞེས་འཆི་མེད་གཙུག་(142)ཕུད་ཀྱིས་གསུངས་སྭོ། བྱང་ཆུབ་ཀྱིས་སེམས་མཚོན་པའི་པ་ལས་མཚོན་དུ་མེད་ཀྱང་། མ་རྟོགས་པ་ལས་མཚོན་དུ་ཡོད། ནམ་མཁའ་དག་ལས་མཚན་མ་མེད་པ་སྟེ། མཚན་མས་མ་མཚོན་དཔེ་ཡིས་དོན་བཙལ་གཉིས་མེད་ངང་དུ་བཤད་པས་མི་འགལ་ལོ། བྱང་ཆུབ་སེམས་ལས་ཡེ་ནས་སྤྲོ་བསྡུ་མེད་པ་ལས། བསྡུས་པ་གསུམ་དུ་བཤད་པས་མི་འགལ་ལམ། དོན་གྱིས་བཤད་པ་མ་འགལ་ཏེ། རྟོགས་པ་ལ་སྤྲོ་བསྡུ་མེད་དེ། མ་རྟོག་པ་ལས་སྤྲོ་བསྡུ་ཡོད། མ་རྟོགས་པ་ལས་སྤྲོས་པའི་མཚན་མ་ལ་གནས་པ་རྣམས་དང་། མཚན་མ་མེད་པ་ལས་བསྡུས་ནས། སྤྲོ་བསྡུ་མེད་པར་བཤད་པས་མི་འགལ་ལོ། བྱང་ཆུབ་ཀྱིས་སེམས་ལ་ཡེ་ནས་བཏང་བཞགས་མེད་པ་ལས། བཞགས་གཅིག་ལ་བཏུ་བསྟན་པ་མི་འགལ་ལམ། དོན་གྱིས་བཤད་པ་མ་འགལ་ཏེ། མ་རྟོགས་པ་མཚན་མ་བཏང་བཞགས་ལ་གནས་པ་རྣམས། བྱང་ཆུབ་ཀྱིས་སེམས་ཐིག་ལེ་ཉག་གཅིག་ལས་བཞགས་ནས། གཏང་གཞག་མེད་པའི་དོན་མ་རྟོགས་པར་བཤད་པས་མ་འགལ་ལོ། བྱང་ཆུབ་སེམས་ཡེ་ནས་འཁྲུལ་པ་མེད་པ་ལ་གདེང་དུ་གྱུར་པས། ནོར་(143)བ་དང་མ་ནོར་བ་གཉིས་མེད་པ་ལས་མ་ནོར་བའི་ཐིག་ཆེན་བསྟན་པ་མི་འགལ་ལམ། དོན་གྱིས་བཤད་པས་མི་འགལ་ཏེ། གཤེན་རབ་ལས་འཁྲུལ་པ་མེད་དེ། སེམས་ཅན་ལ་འཁྲུལ་པ་ཡོད་དོ། སེམས་ཅན་ལ་འཁྲུལ་པ་མེད་པར་བྱ་བའི་ཕྱིར། མི་ནོར་བའི་ཐིག་ཆེན་བཏབས་པས་མི་འགལ་ལོ། བྱང་ཆུབ་ཀྱི་སེམས་གཉིས་སུ་མེད་པའི་དོན་ལས་ཡེ་ནས་གནས་པས། མ་བཅོས་པའི་དོན་དེ་བཞིན་ཉིད་ཐིག་ལེ་ཆེན་པོ་ཉག་གཅིག་མ་ཡིན་པ་ལ། དེ་བཞིན་ཉིད་བཞི་ཡིས་བསྟན་མི་འགལ་ལམ། དོན་གྱིས་བཤད་པ་མི་འགལ་ཏེ། བོན་དང་སེམས་དང་དགོངས་པ་འབྲས་བུ་དང་བཞི་ནི། དེ་བཞིན་ཉིད་ལས་འདུས་པར་མི་འགལ་ལོ། བྱང་ཆུབ་ཀྱི་སེམས་ཡེ་ནས་སངས་རྒྱས་པའི་རང་བཞིན་ལ། གཤེན་རབ་དང་སེམས་ཅན་རྟོགས་དང་མ་རྟོགས་ཀྱི་ཁྱེད་པར་དུ་བསྟན་པ་མི་འགལ་ལམ། དོན་གྱིས་བཤད་པ་མི་འགལ་ཏེ། རྟོགས་ན་གཤེན་རབ་ཡིན་ལ། མ་རྟོགས་ནས་སེམས་ཅན་ཡིན་ཏེ། མ་རྟོགས་པ་རྟོགས་པར་བྱ་ཞིང་། རྒྱུ་སེམས་ཅན་ལས་འབྲས་བུ་གཤེན་རབ་དུ་གྲུབ་སྟེ། (144)སངས་རྒྱས་པར་བྱ་བའི་ཕྱིར་ན་མི་འགལ་ལོ། བྱང་ཆུབ་ཀྱིས་སེམས་རྟགས་པའི་མཚན་མ་མེད་པ་ལ། མི་འགྱུར་བའི་གཡུང་དྲུང་བཤད་པ་ལ་མི་འགལ་ལམ། དོན་གྱིས་བཤད་པ་མི་འགལ་སྟེ། བྱང་ཆུབ་ཀྱི་སེམས་སྐྱེ་ཤི་མེད་པས་ནི་གཡུང་། འདུ་འབྲལ་མེད་པས་ནི་དྲུང་། གཉིས་སུ་མེད་པའི་དོན་ལས་སེམས་པས་སེམས་སུ་བཤད་ཅིང་གསུངས་པ་ལས། རྟག་པ་མཚན་མ་ཅན་དུ་མ་གསུངས་པས་མི་འགལ་ལོ། བྱང་ཆུབ་ཀྱི་སེམས་ལས་མཐའ་དང་དབུས་མེད་པ་ལས། མཐའ་རྣམས་པ་དགུ་ལས་འདས་པར་བཤད་པ་མི་འགལ་ལམ། དོན་གྱིས་བཤད་པ་མི་འགལ་ཏེ། འདས་པའི་བོན་ལ་བཤད་དུ་མེད་པའི་ཞེས་བྱ་སྟེ། འདས་པ་ཉིད་ལ་མཐའ་དབུས་མེད་པས་མི་འགལ་ལོ། བྱང་ཆུབ་ཀྱི་སེམས་པ་འདི་ཞེས་བྱ་བར་དཔག་ཏུ་མེད་པ་ལ། ཐེག་པ་འོག་མ་ལས། གོང་མར་རྟོགས་པ་ལྟ་བའི་ཁྱད་པར་གྱིས། དཔག་པའི་ཐབས་ཀྱིས་འོག་མཇུག་དུ་བསྟན་པ་མི་འགལ་ལམ། དེ་ཡང་མི་འགལ་ཏེ། བྱང་ཆུབ་ཀྱི་སེམས་རྟོགས་པའི་གནས་སྐབས་ནས། དཔག་དུ་རྡུལ་ཕྲ་རབ་ཙམ་དུ་མེད་དེ། སེམས་(145)མ་རྟོགས་པ་ལས། མཚོན་ཅིང་དཔག་དུ་ཡོད་དེ། མ་རྟོགས་པ་ཐེག་པ་འོག་མ་ལས་གནས་པ་མཚོན་ཅིང་དཔག་དུ་ཡོད་པ་རྣམས། ཐེག་པ་ཆེན་པོའི་ལྟ་བ་དཔག་ཏུ་མེད་པ་ལས་གཞུགས་པའི་ཕྱིར། བརྟན་ཅིང་བཤད་པས་མི་འགལ་ལམ། བྱང་ཆུབ་ཀྱི་སེམས་རིག་པ་ཆེན་པོའི་གདེངས་དུ་གྱུར་པས། མ་རིག་པའི་སྐྱོན་དང་ཡེ་ནས་བྲལ་བ་ལས། མ་རིག་པའི་སྐྱོན་བསལ་བར་བསྟན་པས་མི་འགལ་ལམ། དེ་ཡང་མི་འགལ་ཏེ། སེམས་རྟོགས་པ་ལ་མ་རིག་པ་མེད་དེ། མ་རྟོགས་པ་མ་རིག་པ་ཡོད། མ་རྟོགས་པ་རྟོགས་པར་བྱ་ཞིང་། མ་རིག་པ་རིག་པར་བྱ་བའི་ཕྱིར། སྐྱོན་བསལ་བར་བསྟན་པ་མི་འགལ་ལོ། བྱང་ཆུབ་ཀྱིས་སེམས་རྟོགས་པ་དང་སྤྱོད་པ་ཐམས་ཅད་ཡེ་ནས་བྲལ་ཞིང་འདས་པ་ལས། དེ་ལྟར་ཡིན་ནོ་བའི་རྟོགས་པ་ལས་བརྡའ་བར་གསུངས་པ་མི་འགལ་ལམ། དོན་གྱིས་བཤད་པ་མི་འགལ་ཏེ། (146)སེམས་ཀློང་དུ་གྱུར་པ་ལས་རྟོགས་པ་མེད་དེ། ཀློང་དུ་མ་གྱུར་པ་ལས་རྟོགས་པ་ཡོད་མ་རྟོགས་པ་ལ། ཀློང་དུ་མ་གྱུར་པ་ལས་རྟོགས་པ་ཡོད་མ་རྟོགས་པ་ལ། ཀློང་དུ་མ་གྱུར་པ་ཀློང་དུ་གྱུར་བར་བྱ་བའི་ཕྱིར། རྟོགས་པ་ལས་བརྡའ་བ་མི་འགལ་ལོ། བྱང་ཆུབ་ཀྱིས་སེམས་རིགས་པ་ཆེན་པོའི་གདེངས་དུ་གྱུར་པས། མ་རིགས་པའི་སྐྱོན་དང་ཡེ་ནས་བྲལ་བ་ལས། མ་རིགས་པའི་སྐྱོན་བསལ་བར་བསྟན་པས་མི་འགལ་ལམ། དེ་ཡང་མི་འགལ་ཏེ། སེམས་རྟོགས་པ་ལས་མ་རིག་པ་མེད་དེ། མ་རྟོགས་པ་ལ་མ་རིག་པ་ཡོད། མ་རྟོགས་པ་ལ་རྟོགས་པར་བྱ་ཞིང་། མ་རིག་པ་རིག་པར་བྱ་བའི་ཕྱིར། སྐྱོན་བསལ་བར་བསྟན་པ་ནི་མི་འགལ་ལོ། བྱང་ཆུབ་ཀྱིས་སེམས་རྟོགས་པ་དང་སྤྱོད་པའི་ཐམས་ཅད་ཡེ་ནས་བྲལ་ཞིང་འདུས་པ་ལ། དེ་ལྟར་ཡིན་ནོ་བའི་རྟོགས་པ་ལས་བརྡའ་བར་གསུང་པ་མི་འགལ་ལམ། བྱང་ཆུབ་ཀྱིས་སེམས་ལས་གྲ་ཟུར་མེད་པ་ལས། ཟུར་རྡེག་གིས་ཡན་ལག་བསྟན་པ་མི་འགལ་ལམ། (147)དོན་གྱིས་བཤད་པ་མི་འགལ་ཏེ། གཟུངས་འཛིན་དང་བྲལ་བ་ལ་གྲ་ཟུར་མེད་དེ། གཟུངས་འཛིན་ཆེན་དང་མ་བྲལ་བ་གྲ་ཟུར་ཡོད། མ་རྟོག་པ་ལ་གཟུངས་འཛིན་དང་བྲལ་བར་བྱ་བའི་ཕྱིར། ཟུར་རྡེག་བཤད་པས་མི་འགལ་ལོ། བྱང་ཆུབ་ཀྱིས་སེམས་བདག་དང་གཞན་དུ་མེད་ཅིང་ཡེ་ནས་སངས་རྒྱས་པ་ལས། གདོན་ཅིང་འཇིགས་བ་མེད་སྦྱིན་མོད། མདེའུ་ཐུང་བཤད་པ་མི་འགལ་ལམ། དོན་གྱིས་བཤད་པ་མི་འགལ་ཏེ། མ་རྟོགས་བདག་དང་གཞན་དུ་འཛིན་ཞིང་། གདོན་ཅིང་འཇིགས་པ་དང་མ་བྲལ་བ་རྣམས་དང་། བླ་ན་མེད་པ་ཡང་དག་པར་རྫོགས་པའི་འབྲས་བུ་ཐོབ་ནས་བྱ་བའི་ཕྱིར། བསྟན་ཅིང་བཤད་པས་མི་འགལ་ལོ། ཐེ་ཚོམ་ཡིག་གེའི་ཡང་ཁོལ་རྫོགས་སྭོ། ཡེ་གཤེན་གཙུག་ཕུད་ཀྱི་གསོལ་པ། དང་པོ་ཕྱག་བཙལ་བའི་སྐབས། གལ་དུ་བྱང་ཆུབ་པ་ལགས། བཀའ་སྩལ་པ། དེ་ནི་ཀུན་དུ་བཟང་པོ་གཤེན་ལྷ་འོད་དཀར་ལ་བྱང་ཆུབ་པའོ། སེམས་ཅན་གྱི་ཉོན་མོངས་པ་དང་(148)སྡུག་བསྔལ་བ་ཐམས་ཅད་བྱང་ནས། གཤེན་ལྷ་འོད་དཀར་དང་གཉིས་སུ་མེད་པའི་དོན་ལས་བྱང་ཆུབ་པའོ།  གསོལ་བ་ཡན་ལ་གཉིས་པ་ལྕགས་ཀྱིས་ཐ་རམ་སྔོན་པོ་གོང་དུ་བྱང་ཆུབ་པ་ལགས། བཀའ་སྩལ་པ། ལྕགས་ཀྱིས་ཐ་རམ་སྟེ་དམ་པ་ཉོན་མོངས་པ། ལྕགས་ཀྱིས་ཐ་རམ་དང་འདྲ་བ་བྱང་ནས། རིག་པའི་ཡེ་ཤེས་རྩེར་ཆིབས་པས་བྱང་ཆུབ་ཆེན་པོར་ཐོབ་པ་ལགས། གསོལ་བ་ཡན་ལག་གསུམ་པ་བཅིང་གྲོལ་གྱིས་སྐབས་གང་བྱང་ཆུབ་པ་ལགས། བཀའ་སྩལ་པ་མ་རྟོགས་པའི་བཅིངས་ཚད་ཉི་ཤུ་རྩ་གཉིས། བཅིང་གྲོལ་མེད་པར་བྱང་ནས། རྟོགས་པའི་ཁྲལ་ཚད་ཉི་ཤུ་རྩ་གཉིས། འཆི་འཕོས་མེད་པར་རྩེ་རུ་ཆིབས་པས། བྱང་ཆུབ་ཆེན་པོ་ཐོབ་པའོ། གསོལ་བ་གོལ་ས་བཅུ་གཉིས་གང་དུ་བྱང་ཆུབ་པ་ལགས། བཀའ་སྩལ་པ། སེམས་མ་རྟོགས་པའི་སྐྱོན་ཕྱིན་ཅི་ལོག་གི་གོལ་བ་རྣམས་བྱང་ནས། གོལ་དང་མ་གོལ་་གཉིས་སུ་མེད་པར་རྩེ་རུ་ཆིབས་པས་བྱང་ཆུབ་ཆེན་པོ་ཐོབས་པའོ། སྒྲིབ་པ་ཉི་ཤུ་གང་དུ་བྱང་ཆུབ་པ་ལགས། ཉོན་མོངས་པའི་སྒྲིབ་པ་(149)དང་ཤེས་བྱའི་སྒྲིབས་པ་དང་ཐམས་ཅད་བྱང་ནས། གསལ་བའི་ཡེ་ཤེས་རྩེ་རུ་ཆིབས་པས་བྱང་ཆུབ་ཆེན་པོ་ཐོབ་པའོ། བདུད་རྩི་ཟིལ་ཐིག་གང་དུ་བྱང་ཆུབ་པ་ལགས། ཉོན་མོངས་པ་དྲུག་ཅུ་རྩ་གཅིག་བདུད་དང་འདྲ་བ་བྱང་ནས། སེམས་ཡེ་ཤེས་ཀྱིས་སྟོབས་ཆེན་པོ་རྩེ་རུ་ཆིབས་པས་བྱང་ཆུབ་ཆེན་པོ་ཐོབ་པའོ། གཟིགས་ཚད་ཆེན་པོ་དྲུག་གང་དུ་བྱང་ཆུབ་པ་ལགས། སྒྱུ་མ་ཤ་ཡི་མིག་མཐོང་དང་མ་ཐོང་པའི་སྐྱོན་བྱང་ནས། ཡེ་ཤེས་ཀྱིས་སྤྱན་གི་གཟིགས་དང་མ་གཟིགས་པ་གཉིས་སུ་མེད་པ་རྩེ་རུ་ཆིབས་པ་བྱང་ཆུབ་ཆེན་པོ་ཐོབ་པའོ། གིས་པ་གསེར་གྱི་ཉ་མོ་བག་ལ་ཉལ་བ་གང་དུ་བྱང་ཆུབ་པ་ལགས། ཉོན་མོངས་པའི་བློ་གཡོ་ཞིང་འཁྲུགས་པར་བྱེད་པ་བྱང་ནས། བྱང་ཆུབ་ཀྱིས་སེམས་དབྱིངས་དང་ཡེ་ཤེས་གཉིས་སུ་མེད་པའི། དོན་ལས་རྩེ་རུ་ཆིབས་པས་བྱང་ཆུབ་ཆེན་པོ་ཐོབ་པའོ། དེམས་ཆེན་པོ་བཅོ་བརྒྱད་དུ་བྱང་ཆུབ་པ་ལགས། མ་རྟོགས་པ་ཕྱལ་བར་བལྟ་བའི་སྐྱོན་ཐམས་ཅད་བྱང་ནས་སེམས་ཉིད་འགྱུར་བ་མེད་པའི་དོན་ལ། བླ་ན་མེད་པའི་འབྲས་བུ་རྩེ་རུ་ཆིབས་པས། བྱང་ཆུབ་(150)ཆེན་པོ་ཐོབ་པའོ། བདེ་བ་ཆེན་པོའི་ལུང་གང་དུ་བྱང་ཆུབ་པ་ལགས། འཁོར་བའི་ལམ་དང་མི་བདེ་བའི་དགྲ་ཐམས་ཅད་བྱང་ནས་བྱང་ཆུབ་ཀྱི་སེམས་ལམ་དང། བདེ་བ་ཆེན་པོ་མ་བཅོས་པའི་དོན་རྩེ་རུ་ཆིབས་པས། བྱང་ཆུབ་ཆེན་པོ་ཐོབ་པའོ། གཟེར་བུ་ཉི་ཤུ་རྩ་གཅིག་གོང་དུ་བྱང་ཆུབ་པ་ལ། མ་རྟོགས་པ་སོ་སོར་ལྟ་བ་དང་། འདུ་འབྲལ་གྱི་སྐྱོན་ཐམས་ཅད་བྱང་ནས། སེམས་ཉིད་འཆོར་བ་མེད་པའི་དོན་གྱིས། ཅི་ལ་ཡང་མི་མཉམ་མི་ང་ཞིང་། འགྱུར་བ་མེད་པའི་དོན་རྩེ་རུ་ཆིབས་པས། བྱང་ཆུབ་ཆེན་པོའོ། མཉམ་པ་ཉིད་གང་དུ་བྱང་ཆུབ་པ་ལགས། སྒྱུ་མའི་རྟོགས་དཔྱད་ཐམས་ཅད་བྱང་ནས། སེམས་མཉམ་པ་ཉིད་ཀྱི་དོན་རྩེ་རུ་ཆིབས་པས། བྱང་ཆུབ་ཆེན་པོ་ཐོབ་པའོ། ཐ་སྙེད་མེད་པའི་སྐབས་གང་དུ་བྱང་ཆུབ་པ་ལགས། མ་རྟོགས་པ་བཏག་པའི་ཐ་སྙད་ཐམས་ཅད་བྱང་ནས། ཐ་སྙེད་མེད་པའི་སེམས་རྩེ་རུ་ཆིབས་པས། བྱང་ཆུབ་ཆེན་པོའི་ཐོབ་པའོ། རིག་པ་དམར་ཐག་གི་ལུང་གང་དུ་བྱང་ཆུབ་པ་ལགས། ཉོན་མོངས་པའི་བག་ཆགས་ཐམས་ཅད་དག་ཅིང་བྱང་ནས། སེམས་བདེ་བ་ཆེན་པོའི་དོན་ལ་དམ་པར་རྩེ་རུ་ཆིབས་པས། བྱང་ཆུབ་ཆེན་པོ་ཐོབ་པའོ། རིག་པ་དམར་ཐག་གི་ལུང་གང་དུ་བྱང་ཆུབ་པ་ལགས། ཉོན་མོངས་པའི་བག་ཆགས་ཐམས་ཅད་ཐག་བཅད་ཅིང་བྱང་ནས། སེམས་བདེ་བ་ཆེན་པོའི་དོན་དམ་(151)པར་རྩེ་རུ་ཆིབས་པས། བྱང་ཆུབ་ཆེན་པོའི་ཐོབ་པའོ། རྩོལ་བ་དང་བྲལ་བའི་སྐབས་གང་དུ་བྱང་ཆུབ་པ་ལགས། ཉོན་མོངས་པའི་རྩོལ་སེམས་བྱིས་པའི་སྟོབས་ཅན་ཐམས་ཅད་ཡེ་ནས་བྱང་ཞིང་། སེམས་ཉིད་བརྩལ་བ་མེད་པར་ལྷུན་གྱིས་གྲུབ་པའི་དོན་རྩེ་རུ་ཆིབས་པས། བྱང་ཆུབ་ཆེན་པོ་ཐོབ་པའོ། མི་ནུབ་པའི་རྒྱལ་མཚན་གང་དུ་བྱང་ཆུབ་པ་ལགས། སྐྱེ་འཆི་མི་རྟག་པ་དང་། ཕྱིན་ཅི་ལོག་དུ་ལྟ་བའི་སྐྱོན་ཐམས་ཅད་བྱང་ནས། སེམས་ཉིད་ནུབ་པ་མེད་པའི་དོན་རྩེ་དུ་ཆིབས་པས། བྱང་ཆུབ་ཆེན་པོ་ཐོབ་པའོ། མ་བཅོས་པའི་སྐབས་གང་དུ་བྱང་ཆུབ་པ་ལགས། མ་རྟོག་པ་བྱང་ཆུབ་བྱེད་པའི་གཉེན་པོ་ཐམས་ཅད་བྱང་ཞིང་། སེམས་ཉིད་བཅོས་སུ་མེད་པའི་དོན་རྩེ་རུ་ཆིབས་པས། བྱང་ཆུབ་ཆེན་པོ་ཐོབ་པའོ། ཡེ་ཤེས་ཐིག་ལེའི་ལུང་གང་དུ་བྱང་ཆུབ་པ་ལགས། འཁྲུལ་ཅིང་ནོར་བ་མེད་(152)པར་བྱང་ནས། བདལ་པ་ཆེན་པོ་དོན་མི་ནོར་བའི་དོན་ལ་རྩེ་རུ་ཆིབ་པས། བྱང་ཆུབ་ཆེན་པོ་ཐོབ་པའོ། དཔེ་ཐམས་ཅད་གང་དུ་བྱང་ཆུབ་པ་ལགས། དཔེ་ཐམས་ཅད་ནམ་མཁའ་ལས་བྱང་ཆུབ་སྟེ། འགྱུར་བ་བཞི་འགྱུར་ལྡོག་གི་སྐྱོན་བྱང་ནས། འགྱུར་ལྡོག་མེད་པའི་ནམ་མཁའ་ལ་ཆིབས་བྱང་ཆུབ་ཆེན་པོ་ཐོབ་པའོ། དོན་ཐམས་ཅད་གང་དུ་བྱང་ཆུབ་པ་ལགས། དོན་ཐམས་ཅད་བོན་ཉིད་ལ་བྱང་ཆུབ་སྟེ། དེ་ཅིའི་ཕྱིར་ཞེ་ན། བོན་ཅན་མཚན་མར་སྣང་བའི་སྐྱོན་ཐམས་ཅད་བྱང་ན། བོན་ཉིད་མཚན་མ་མེད་པ་ལ་རྩེ་རུ་ཆིབས་པས། བྱང་ཆུབ་པ་ཆེན་པོ་ཐོབ་པའོ། རྟགས་ཐམས་ཅད་གང་དུ་བྱང་ཆུབ་པ་ལགས། རྟགས་ཐམས་ཅད་སེམས་ཉིད་ལ་བྱང་ཆུབ་སྟེ། དེ་ཅིའི་ཕྱིར་ཞེ་ནས། སེམས་ཉིད་སྦྱང་དུ་མེད་པར་བྱང་ནས་སྐྱེ་འགག་མེད་པའི་དོན་ལ་རྩེ་རུ་ཆིབས་པས། བྱང་ཆུབ་ཆེན་པོ་ཐོབ་པའོ། འགོ་འཇུག་དུ་ཁྱབ་པའི་ཡན་ལག་བཅུ་གང་དུ་བྱང་ཆུབ་པ་ལགས། སེམས་ཉིད་དེ་ལྟར་(153)ཡིན་ནོ་བའི་རྟོགས་པ་ཐམས་ཅད་བྱང་ཞིང་། སེམས་མི་དམིགས་པ་ལ་མཉམ་པར་བཞག་པ་ལ་ཆིབས་པས། བྱང་ཆུབ་ཆེན་པོ་ཐོབ་པའོ། ཟུར་རྡེག་གི་ཡན་ལག་ལྔ་གང་དུ་བྱང་ཆུབ་པ་ལགས། མ་རྟོགས་པ་ལོག་པར་ལྟ་བ་ཐམས་ཅད་བྱང་ནས། སེམས་ཉིད་ལྟ་བ་ཆེན་པོས་ལ་བཅད་པའི་དོན་ལ་ཆིབས་པས། བྱང་ཆུབ་ཆེན་པོ་ཐོབ་པའོ། མདེའུ་ཐུང་གིས་ཡན་ལག་བཞི་གང་དུ་བྱང་ཆུབ་པ་ལགས། དཀྱུས་ལས་གུད་དུ་བཀོལ་པ་འདི་ཡི་ནང་དུ་བྱང་ཆུབ་པའོ། སྐུ་ཐམས་ཅད་གང་དུ་བྱང་ཆུབ་པ་ལགས། འགྱུར་བ་མེད་པ་གཡུང་དྲུང་གིས་སྐུ་ལ་བྱང་ཆུབ་པའོ། གསུང་ཐམས་ཅད་གང་དུ་བྱང་ཆུབ་པ་ལགས། རང་བཞིན་མེད་པའི་གསུང་ལ་བྱང་ཆུབ་པའོ། ཐུགས་ཐམས་ཅད་གང་དུ་བྱང་ཆུབ་་པ་ལགས། མཉམ་ཉིད་འཁྲུལ་པ་མེད་པའི་དོན་ལ་བྱང་ཆུབ་པའོ། ཡོན་ཏན་ཐམས་ཅད་གང་དུ་བྱང་ཆུབ་པ་ལགས། ལེགས་པ་ཀུན་ནས་འབྱུང་བའི་ཡོན་ཏན་ལ་བྱང་ཆུབ་པའོ། ཕྲིན་ལས་ཐམས་ཅད་གང་དུ་བྱང་ཆུབ་པ་ནི། སྙོམས་པ་ལྷུན་གྱིས་གྲུབ་པའི་འཕྲིན་ལས་ལ་བྱང་ཆུབ་པའོ། འབྲས་བུ་ཐམས་ཆད་གང་དུ་བྱང་ཆུབ་པ་ལགས། (154)བླ་ན་མེད་པ་ཡང་དག་པར་རྫོགས་པ་ལ་བྱང་ཆུབ་པའོ། ཐམས་ཅད་ནས་ཐམས་ཅད་གང་དུ་བྱང་ཆུབ་པ་ལགས། བྱང་ཆུབ་ཀྱི་སེམས་མ་བཅོས་པའི་ཐིག་ལེ་ཉག་གཅིག་ལ་བྱང་ཆུབ་པའོ། བྱང་ཆུབ་སེམས་གབ་པ་དགུ་སྐོར་གྱིས་ནང་ནས། ཐེ་ཚོམ་ཡང་ཁོལ་དུ་བསྟན་པ་རྫོགས་སྭོ། བཀྲ་ཤིས་སྭོ། (155)༼ཇ༽བྱང་ཆུབ་ཀྱི་སེམས་གབ་པ་དགུ་སྐོར་གྱིས་ནང་ནས་བཅིངས་ཚད་ཀྱིས་ལེའུ་བཞུགས་སྷཱོ།།(156)༄༅༅།། །།འདི་ནས་མར་ན་བྱང་ཆུབ་སེམས་གབ་པ་དགུ་སྐོར་གྱིས་ནང་ནས། བཅིངས་ཚད་ཀྱིས་གང་བཅིངས་པ་སྟོན་ཏེ། སྤྱིར་ཀུན་དུ་བཟང་པོའི་བོན་གྱི་ལྟ་བ་འདི་ཐོས་ནས། མི་བསྒོམ་པར་སོ་སོའི་གནས་ནས་དགེ་བ་རྣམས་ནི་ཁྱེད་དུ་བསད། སྡིག་པ་རྣམས་ལ་དོག་པ་མི་མངའ་ནས། བཅིངས་ཚད་ཆེན་པོ་ཅིག་ཡིན་ཟེར་ནས། གང་གིས་བཅིངས་པ་ལགས། སྤྱིར་ཀུན་དུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམ་པར་སོ་སོའི་གནས་ན་ལྷབ་ལྷུབ་ཀྱིས་བརྒྱན་ནས། འཁྲུལ་པ་རྣམས་ཀྱིས་བར་འཚམས་དང་། སེམས་ཅན་རྣམས་(157)ཀྱི་ཁ་ལོ་དང་། དགེ་སྡིག་ཆོལ་པས་བློ་གཡེང་ན། བཅིངས་ཚད་ཆེན་པོ་གཅིག་ཡིན་ཟེར་ན། གང་གིས་བཅིངས་པ་ལགས། སྤྱིར་ཀུན་དུ་བཟང་པོ་བོན་གྱིས་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། ལྟ་བ་དེ་ལ་རྒྱབ་གཏད་ནས། སེམས་ཅན་གང་ཡིན་གིས་ཡངས་སྲོག་ལས་འཛེམ་བག་མེད་ནས། བཅིངས་ཚད་ཆེན་པོ་ཅིག་ཡིན་ཟེར་ན། གང་གིས་བཅིངས་པ་ལགས། སྤྱི་ཀུན་དུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པ་སོ་སོའི་གནས་ནས། ལྟ་བ་དེ་ལ་ཁ་ཐོན་དུ་ཁྱེར་ནས། ཕ་རོལ་ལ་ཐེ་ཚོམ་རྒོད་ཅིང་། བློ་ཆུང་ཡང་(158)ཁོང་དགེ་བ་རྣམས་ཀྱིས་ངར་གཅོགས་ནས། བཅིངས་ཚད་ཆེན་པོས་གཅིག་ཡིན་ཟེར་ནས། གང་གིས་བཅིངས་པ་ལགས། སྤྱི་ཀུན་དུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པ་སོ་སོའི་གནས་ནས། ལྟ་བ་དེས་ཆེ་བསྙེས་ནས། ལ་ཚོངས་དང་སློང་ཁྲོ་དང་ཁེ་སྤོགས་ལ་སེམས་འཕྱོས་ནས། བཅིངས་ཚད་ཆེན་པོ་ཅིག་ཡིན་ཟེར་ན། གང་གིས་བཅིངས་པ་ལགས། སྤྱི་ཀུན་ཏུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། དྲན་པ་བཟུངས་སུ་མི་བཟུངས་སྟེ་བརྗོད་ནས། བཅིངས་ཚད་ཆེན་པོ་གཅིག་ཡིན་ཟེར་ན། གང་གིས་བཅིངས་པ་ལགས། སྤྱི་ཀུན་ཏུ་བཟང་པ་བོན་གྱི་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ན། ཆེས་ཆུང་དང་གཞན་དམས་པར་བྱ་བའི་ཐབས་ཤོམས་དང་ན། བཅིངས་ཚད་ཆེན་པོ་ཅིག་ཡིན་ཟེར་ན་གང་གིས་བཅིངས་པ་ལགས། སྤྱི་ཀུན་ཏུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ན། བརྟགས་ཅིང་བསྒོམ་མོ་བའི་(159)ལམ་དུ་འདུ་བྱེད་གཞན་ལས་མི་ཚེ་ཟད་ནས། བཅིངས་ཚད་ཆེན་པོ་ཅིག་ཡིན་ཟེར་ན་གང་གིས་བཅིངས་པ་ལགས། སྤྱི་ཀུན་ཏུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས་མེད་ཀྱི་དགོས་པའི་འདུས་ཤེས་ཀྱིས། ཡུལ་ཞིང་དང་ས་སྐོས་དང་། བེའུ་ལུག་དང་བཙའ་བསྐྱངས་དང་། དེ་རྣམས་ལ་སེམས་གཡེང་ནས་འབྲལ་མ་ཕོད་ནས། བཅིངས་ཚད་ཆེན་པོ་ཅིག་ཡིན་ཟེར་ནས་གང་གིས་བཅིངས་པ་ལགས། སྤྱི་ཀུན་དུ་བཟང་པོ་བོན་གྱི་ལྟ་བ་འདི་ཐོས་ནས། མ་སྒོམས་པ་སོ་སོའི་གནས་ནས། དོན་མེད་པའི་ལས་ལ་ལྡོག་འདོད་ཆེ་ཞིང་ཁོང་རྩིང་ནས། བཅིངས་ཚད་ཆེན་པོ་ཅིག་ཡིན་ཟེར་ནས་གང་གིས་བཅིངས་པ་ལགས། སྤྱི་ཀུན་དུ་བཟང་པོ་བོན་གྱི་ལྟ་བ་འདི་ཐོས་ནས་མི་བསྒོམས་པར་སོ་སོའི་གནས་ནས། དགེ་བ་གང་གིས་སྒོ་ནས་ཀྱང་རྩོལ་མི་ནུས་པར་སྦུངས་ཆུང་ནས། བཅིངས་ཚད་ཆེན་པོ་ཅིག་ཡིན་ཟེར་ནས་གང་གིས་བཅིངས་པ་ལགས། སྤྱི་ཀུན་དུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། དབྱར་གྱིས་བླངས་པ་རྗེས་སུ་(160)མི་སོབ་ནས། བཅིངས་ཚད་ཆེན་པོ་གཅིག་ཡིན་ཟེར་ནས། གང་གིས་བཅིངས་པ་ལགས། སྤྱི་ཀུན་དུ་བཟང་པོ་བོན་གྱི་ལྟ་བ་འདི་ཐོས་ནས། མི་སྒོམ་པར་སོ་སོའི་གནས་ནས། འདོད་པ་ལོག་པར་གཡེམས་པ་ལ་དད་ཆེ་ན། བཅིངས་ཚད་ཆེན་པོ་གཅིག་ཡིན་ཟེར་ན་གང་གིས་བཅིངས་པ་ལགས། སྤྱི་ཀུན་དུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས་བསྒོམས་མོ་མོན་བའི་ལམ་དུ། བསྒོམ་པའི་དབང་མེད་པར་བྱུང་ཏེ། ད་ཕན་ཆད་མ་ཕྲད་ནས། བཅིངས་ཚད་ཆེན་པོ་ཅིག་ཡིན་ཟེར་ནས། གང་གིས་བཅིངས་པ་ལགས། འདི་ནས་མར་ལ་བསྒོམ་དུ་སོང་བ་ལས། བཅིངས་ཚད་བརྒྱད་ཀྱིས་བཅིངས་པ་སྟོན་ཏེ། སེམས་ཉིད་རྣམ་པར་རྟོགས་པས་རྡུལ་ཀྱང་མེད་པའི་ལྟ་བས་མ་ཟིན་ཏེ། བཅིངས་ཟེར་ནས་གང་གིས་བཅིངས་པ་ལགས། སེམས་ཉིད་མ་གཡེང་པ་ལས་མ་གཡོས་པའི། ལྟ་བས་མ་ཟིན་ཏེ་བཅིངས་ཟེར་ནས་གང་གིས་བཅིངས་པ་ལགས། སེམས་ཉིད་མཉམས་པ་ཆེན་པོའི་ངང་ལས། སྟོར་བྲལ་མེད་པའི་ལྟ་བས་མ་ཟིན་ཏེ་བཅིངས་ཟེར་ནས་གང་གིས་བཅིངས་པ་ལགས། སེམས་ཉིད་ཟད་པ་མེད་པའི་ཀློང་(161)དུ་བདེན་པ་དོན་གྱིས་མཆོག་ལས་སྤྱོད་པའི་ལྟ་བས་མ་ཟིན་ཏེ་བཅིངས་ཟེར་ནས། གང་གིས་བཅིངས་པ་ལགས། སེམས་ཉིད་ཐོག་པ་མེད་པའི་ཡེ་ཤེས་ཀྱིས། བརྩལ་བ་མེད་པར་ལྷུན་གྱིས་གྲུབ་པའི་ལྟ་བས་མ་ཟིན་ཏེ། བཅིངས་ཟེར་ནས་གང་གིས་བཅིངས་པ་ལགས། སེམས་ཉིད་ཐུགས་རྗེ་ཆེན་པོ་སྤྱི་ལ་ཁྱབ་པ་ལས། མཉམས་པའི་ལྟ་བས་མ་ཟིན་ཏེ་བཅིངས་ཟེར་ནས་གང་གིས་བཅིངས་པ་ལགས། སེམས་ཉིད་འདུ་ཤེས་མི་འཇུགས་པ་ལས། མ་བཅོས་པའི་ལྟ་བས་མ་ཟིན་ཏེ་བཅིངས་ཟེར་ནས་གང་གིས་བཅིངས་པ་ལགས། འདི་ལས་མར་ནི་བཅིངས་ཚད་གང་གིས་བཅིངས་པ་སྟོན་སྟེ། སྤྱི་ཀུན་ཏུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། དགེ་བ་རྣམས་ནི་ཁྱེད་དུ་བསད་པ། སྡིག་པ་རྣམས་ལས་དགོས་པ་མེད་ནས། ཀུན་ཏུ་བཟང་པོ་བོན་གྱི་ལྟ་བ་ལས། ལྟ་བ་རང་གིས་བཅིངས་ཞེས་བྱའོ། སྤྱི་ཀུན་ཏུ་བཟང་པོ་བོན་གྱིས་ལྟ་བས་འདི་ཐོས་ནས། མི་བསྒོམས་པར་སོ་སོའི་གནས་ནས། ལྷབ་ལྷུབ་ཀྱིས་བརྒྱན་ནས་འཁྲུལ་པ་རྣམས་ཀྱིས་(162)བར་འཚམས་དང་། སེམས་ཅན་རྣམས་ཀྱི་ཁ་ལོ་དང་། དགེ་སྡིག་ཆོ་བས་བློ་གཡེངས་ནས། ཀུན་ཏུ་བཟང་པོ་བོན་གྱི་ལྟ་བ་ལས། ཁེང་གྲགས་ཀྱིས་བཅིངས་ཞེས་བྱའོ། སྤྱི་ཀུན་ཏུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམ་པར་སོ་སོའི་གནས་ནས། ལྟ་བ་དེ་ལ་རྒྱབ་གཏད་ནས། སེམས་ཅན་གང་གིས་སྲོག་ལས་འཛེམ་བག་མེད་དེ། ཀུན་ཏུ་བཟང་པོ་བོན་གྱི་ལྟ་བ་ལས། ཞེ་སྡང་གིས་བཅིངས་ཞེས་བྱའོ། སྤྱི་ཀུན་ཏུ་བཟང་པོ་བོན་གྱིས་(163)ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས་ལྟ་བ་དེ་ཁ་ཐོན་དུ་ཁྱེར་ནས། ཕ་རོལ་ལ་ཐེ་ཚོམས་དགོད་ཅིང་། བློ་ཆུང་ཡང་ཁང་དགེ་བ་རྣམས་ཀྱིས་ངར་གཅོགས་ནས། ཀུན་ཏུ་བཟང་པོ་བོན་གྱིས་ལྟ་བ་ལས། ང་རྒྱལ་གྱིས་བཅིངས་ཞེས་བྱའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། མི་བསྒོམས་པ་སོ་སོའི་གནས་ནས། ལྟ་བ་དེ་ལས་ཆེ་བསྙེད་ནས། ལོག་འཚོ་དང་སློང་ཁྲོ་དང་ཁེ་སྤོགས་ལས་སེམས་འཕྱོས་ནས། ཀུན་ཏུ་བཟང་པོ་བོན་གྱི་ལྟ་བ་ལས། འདོད་ཆགས་ཀྱིས་བཅིངས་ཞེས་བྱའོ། སྤྱི་ཀུན་ཏུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། དྲན་པས་བཟུང་སུ་མ་བཟུང་སྟེ་བརྗེད་ནས། ཀུན་ཏུ་བཟང་པོ་བོན་གྱིས་ལྟ་བ་ལས་འདིས། གཏི་མུག་གིས་བཅིངས་ཞེས་པ་བྱའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། ཆེ་ཆུང་དང་གཞན་དམ་པར་བྱ་བའི་ཐབས་ཤོམས་ནས། ཀུན་ཏུ་བཟང་པོ་བོན་གྱིས་ལྟ་བ་ལས། འཕྲག་དོག་གིས་བཅིངས་ཞེས་བྱའོ། སྤྱི་ཀུན་ཏུ་བཟང་པོ་བོན་གྱི་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། བརྟགས་ཅིང་བསྒོམ་མོ་བའི་ལམ་དུ། འདུ་བྱེད་གཞན་ལ་མི་ཚེ་ཟད་ནས། ཀུན་ཏུ་བཟང་པོ་བོན་གྱིས་ལྟ་བ་ལས། ལེ་ལོ་དང་གཏང་བསྙོམས་ཀྱིས་བཅིངས་ཞེས་བྱའོ། སྤྱི་ཀུན་དུ་བཟང་པོ་བོན་གྱིས་ལྟ་བ་འདི་ཐོས་ནས། མི་བསྒོམས་པ་སོ་སོའི་གནས་ནས། མེད་ཀྱིས་དགོས་པའི་འདུ་ཤེས་ཀྱིས། ཡུལ་ཞིང་ས་བརྐོས་དང་བེའུ་ལུག་དང་བཙའ་བསྐྱང་དང་། དེ་ལས་སེམས་(164)གཡེངས་ནས་འབྲལ་མ་ཕོད་ནས། ཀུན་ཏུ་བཟང་པོ་བོན་གྱིས་ལྟ་བ་ལས། སེར་སྣ་དང་འཇུངས་འགེགས་ཀྱིས་བཅིངས་ཞེས་བྱའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། དོན་མེད་པའི་ལས་ལ་གཏོགས་འདོད་ཆེ་ཞིང་རྩིང་ནས། ཀུན་ཏུ་བཟང་པོ་བོན་གྱི་ལྟ་བ་ལས། སྤྱོད་པ་བཅིངས་ཞེས་བྱའོ། སྤྱི་ཀུན་དུ་བཟང་པོའི་བོན་གྱིས་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། དགེ་བ་གང་གིས་སྒོ་ནས་ཀྱང་། རྩོལ་མི་ནུས་པར་སྦུངས་ཆུང་ནས། ཀུན་ཏུ་བཟང་པོ་བོན་གྱིས་ལྟ་བ་ལས། མ་ནུས་པ་དང་མ་གྲུབ་པས་བཅིངས་ཞེས་བྱའོ། སྤྱི་ཀུན་དུ་བཟང་པོ་བོན་གྱིས་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། དབྱར་གྱིས་བླངས་པ་རྗེས་སུ་མི་སོབས་ནས། ཀུན་དུ་བཟང་པོ་བོན་གྱི་ལྟ་བ་ལས། དམ་ཚིག་གིས་བཅིངས་ཞེས་བྱའོ། སྤྱི་ཀུན་དུ་བཟང་པོ་བོན་གྱིས་ལྟ་བ་འདི་ཐོས་ནས། མི་བསྒོམས་པར་སོ་སོའི་གནས་ནས། འདོད་པས་ལོག་པར་གཡེམས་པ་ལས་དད་ཆེ་ནས། ཀུན་ཏུ་བཟང་པོ་བོན་གྱིས་ལྟ་བ་ལས། འཁྲིགས་(165)ཅིང་སྦྱོངས་པའི་འདོད་ཆགས་ཀྱིས་བཅིངས་ཞེས་བྱའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། མི་སྒོམས་པ་སོ་སོའི་གནས་ནས། བསྒོམས་མོ་བརྣོ་བའི་ལམ་དུ། སྒོམས་པའི་དབང་མེད་པ་བྱུང་སྟེ། དེ་ཕན་ཆད་མ་འཕྲད་ནས། ཀུན་ཏུ་བཟང་པོ་བོན་གྱི་ལྟ་བ་ལས། ལས་འཕྲོ་ཡིས་བཅིངས་ཞེས་བྱའོ། འདི་ནས་མར་ན་སྒོམས་དུ་སོང་བ་ལ། བཅིངས་ཚད་བརྒྱད་ཀྱིས་བཅིངས་པ་སྟོན་སྟེ། སེམས་ཉིད་རྣམ་པར་རྟོགས་པས་རྡུལ་ཀྱང་མེད་པའི་ལྟ་བས་མ་ཟིན་ཏེ་བཅིངས་ཟེར་ནས། སྤྱི་ཀུན་ཏུ་བཟང་པོ་བོན་གྱི་ལྟ་བ་ལས། རྟོགས་འཛིན་གྱིས་བཅིངས་ཞེས་བྱའོ། དེ་ནི་ལུས་དམུ་རྫོངས་ནས་གནས་ནས་ཀྱང་། སེམས་ས་མཚམས་ནས་ལྐུགས་ཅེས་བྱའོ། དེས་བསྒོམ་དུ་མི་བཏུབ་པོ། སེམས་ཉིད་མ་གཡེང་པ་ལས་མ་གཡོས་པའི་ལྟ་བས་མ་ཟིན་ཏེ་བཅིངས་ཟེར་ནས། ཀུན་ཏུ་བཟང་པོ་བོན་གྱིས་ལྟ་བ་ལས། གཉིད་ཆོང་དང་བྱིང་རྨུགས་ཀྱིས་བཅིངས་ཞེས་བྱའོ། དེ་ནི་མཁས་ལུས་མཁའ་གསལ་ནས་གནས་ཀྱང་། སེམས་མུན་རུམ་གྱིས་གཏིབས་ཞེས་བྱའོ། དེས་བསྒོམ་དུ་མི་འདོད་(166)དོ། སེམས་ཉིད་མཉམས་པ་ཆེན་པོའི་ངང་ལས། སྟོར་བྲལ་མེད་པའི་ལྟ་བས་མ་ཟིན་ཏེ་བཅིངས་ཟེར་ནས། ཀུན་ཏུ་བཟང་པོ་བོན་གྱིས་ལྟ་བ་ལས། དེ་ནས་གཡེན་ཕྱོགས་ཀྱིས་བཅིངས་ཞེས་བྱའོ། དེ་ནི་ལུས་གླང་རྒན་བེས་གཡུང་ཏེ། སེམས་རྟ་རྒོད་བེས་གཡེར་ཞེས་བྱའོ། དེས་སྒོམས་དུ་མི་འདོད་དོ། སེམས་ཉིད་ཟད་པ་མེད་པའི་ཀློང་དུ། བདེན་པ་བོན་གྱིས་མཆོག་ལས་སྤྱོད་པའི་ལྟ་བས་མ་ཟིན་ཏེ་བཅིངས་ཟེར་ནས། ཀུན་ཏུ་བཟང་པོ་བོན་གྱིས་ལྟ་བའི་དོན་མ་རྟོགས་སྟེ། འདོད་སེམས་ཀྱིས་བཅིངས་ཞེས་བྱའོ། དེ་ནས་ལུས་དགོན་པ་ན་གནས་ཀྱང་། སེམས་ཚངས་དུས་ནས་འཁྱམས་ཞེས་བྱའོ། དེས་སྒོམས་དུ་མི་འདོད་དོ། སེམས་ཉིད་ཐོགས་པ་མེད་པའི་ཡེ་ཤེས་ཀྱིས། བཙལ་བ་མེད་པར་ལྷུན་གྱིས་གྲུབས་པའི་ལྟ་བས་མ་ཟིན་ཏེ་བཅིངས་ཟེར་ནས། དེ་ནི་ཀུན་ཏུ་བཟང་པོའི་བོན་གྱིས་ལྟ་བ་འདི་ཡིས་དོན་མ་རྟོགས་སྟེ། ལས་དང་བྱེ་བྲག་གིས་བཅིངས་ཞེས་བྱའོ། དེ་ནི་ལུས་རྗེ་ས་ལས་འདུག་ཀྱང་། སེམས་བྲན་ས་ནས་འཁོལ་ཞེས་བྱའོ། དེས་སྒོམས་དུ་མི་འདོད་དོ། སེམས་ཉིད་ཐམས་ཅད་མཁྱེན་པའི་ཡེ་ཤེས་ལས། (167)འདི་ཞེས་བྱ་བའི་གཏད་མི་འཆའ་བའི་ལྟ་བས་མ་ཟིན་ཏེ་བཅིངས་ཟེར་ནས། ཀུན་ཏུ་བཟང་པོ་བོན་གྱིས་ལྟ་བའི་དོན་མ་རྟོགས་སྟེ། ཆགས་པས་བཅིངས་ཞེས་བྱའོ། དེ་ནི་ལུས་འཕུར་སྟབས་དང་ཆས་ནས་ཀྱང་། སེམས་གཏིང་རྡོ་དང་བྲག་ཅེས་བྱའོ། དེས་སྒོམས་དུ་མི་འདོད་དོ། སེམས་ཉིད་ཐུགས་རྗེས་ཆེན་པོ་སྤྱི་ཁྱབ་ལས་མཉམས་པའི་ལྟ་བས་མ་ཟིན་ཏེ་བཅིངས་ཟེར་ནས། ཀུན་ཏུ་བཟང་པོ་བོན་གྱི་ལྟ་བའི་དོན་མ་རྟོགས་སྟེ། གདུང་སེམས་ཀྱིས་བཅིངས་ཞེས་བྱའོ། དེ་ནི་ལུས་ཡང་དབེན་ན་འདུག་ཀྱང་། སེམས་གཉེན་བཤེས་དང་འགྲོགས་ཅེས་བྱའོ། དེས་སྒོམས་དུ་མི་འདོད་དོ། སེམས་ཉིད་འདུ་ཤེས་མི་འཇུགས་པ་ལས། མ་བཅོས་པའི་ལྟ་བས་མ་ཟིན་ཏེ་བཅིངས་ཟེར་ནས། ཀུན་ཏུ་བཟང་པོ་བོན་གྱི་ལྟ་བའི་དོན་མ་རྟོགས་སྟེ། བསླད་པ་དང་འཁྲུལ་པས་བཅིངས་ཞེས་བྱའོ། དེ་ནི་ལུས་ཀྱིས་སྒོར་ཕྱིན་ཀྱང་། སེམས་ཀྱི་ཕུག་མ་རྟོག་མ་བརྡོལ་ཞེས་བྱའོ། དེས་སྒོམས་དུ་མི་འདོད་དོ། འདི་ནས་མར་ནི་ཁྲོལ་ཚད་(168)ཉི་ཤུ་རྩ་གཉིས་གང་གིས་ཁྲོལ་བ་སྟོན་ཏེ། ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་པས། དགེ་བ་རྣམས་ནི་དངས་དུ་བླངས། སྡིག་པ་རྣམས་ནི་རྒྱབ་ཏུ་བསྐྱུར་ནས་སྒོམས་སུ་སོང་ནས། ལས་དགེ་སྡིག་གཉིས་ཀྱིས་འབྲས་བུ་ཇི་ལྟར་སྨིན་པའི་དོན་རྟོགས་པས་ཁྲོལ་བའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། འཁྲུལ་པ་རྣམས་ཀྱི་བར་མཚམས་དང་། ཉེ་དྲུང་གིས་ཆོལ་བོར་ནས་སྒོམས་དུ་སོངས་ན། གཉེན་རྣམས་སྒྱུ་མར་ཤེས་པས། གཉེན་ལས་མ་ཆགས་པའི་དོན་རྟོགས་ནས་དོན་གྱིས་ཁྲོལ་བའོ། སྤྱི་ཀུན་དུ་བཟང་པོ་བོན་གྱིས་ལྟ་བ་འདི་ཐོས་ནས། སེམས་ཅན་གྱི་སྲོག་གཅོད་པ་སྤོངས་ནས་བསྒོམས་དུ་སོང་ནས། བྱམས་སེམས་པ་ཆེན་པོ་བྱང་ཆུབ་སེམས་ཀྱིས་དོན་ཁྲོལ་བའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། ཕ་ལོག་ལ་ཐེ་ཚོམས་གཡུང་ཞིང་ང་རྒྱལ་བསྐྱུརས་ནས། བསྒོམས་དུ་སོང་ན་བདག་དང་གཞན་དུ་མི་འཛིན་པའི་ཞི་བ་ཆེན་པོ་བྱང་ཆུབ་སེམས་ཀྱིས་དོན་ཁྲོལ་བའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། མ་བརྗེད་དེ་གཟུངས་སུ་བཟུངས་ནས་བསྒོམས་དུ་སོངས་ནས། ཁེ་སྤོགས་དང་ཚོངས་སྤྲུལ་བོར་ནས་བསྒོམ་དུ་སོངས་ནས། རིན་ཆེན་སྒྱུ་མར་(169)ཤེས་པའི་བྱང་ཆུབ་སེམས་ཀྱིས་དོན་ཁྲོལ་པའོ། སྤྱི་ཀུན་ཏུ་བཟང་པོ་བོན་གྱི་ལྟ་བ་འདི་ཐོས་ནས། མ་བརྗེད་དེ་གཟུངས་སུ་ཟུངས་ནས་བསྒོམས་དུ་སོང་ནས། མི་བསྙེལ་པའི་གཟུངས་ཐོབས་པའི་བྱང་ཆུབ་སེམས་ཀྱིས་དོན་ལས་ཁྲོལ་བའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོབ་ནས། ཆེས་ཆུང་ལས་དང་རུ་ང་མེད་པར་སྒོམས་དུ་སོངས་ནས། ཡོངས་པ་ཆེན་པོ་བྱང་ཆུབ་སེམས་ཀྱིས་དོན་ཁྲོལ་བའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། གཞན་ལས་མ་ཡེངས་པར་བསྒོམས་དུ་སོང་བས་ན། བརྩོན་འགྲུས་ཆེན་པ་བྱང་ཆུབ་སེམས་ཀྱིས་དོན་ཁྲོལ་བའོ། སྤྱི་ཀུན་ཏུ་བཟང་པོ་ལྟ་བ་བོན་གྱིས་ལྟ་བ་འདི་ཐོས་ནས། འདུ་འཛིན་ཐམས་ཅད་སྤོངས་ནས་སྒོམས་དུ་སོངས་ནས། ཆགས་པ་མེད་པའི་བྱང་ཆུབ་སེམས་ཀྱིས་དོན་ཁྲོལ་བའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། ལྟོགས་འདོད་དང་སྤྱོད་པ་ངན་བོར་ནས་སྒོམས་དུ་སོངས་ནས། རྣམ་པར་དག་པའི་བྱང་ཆུབ་སེམས་ཀྱིས་དོན་ཁྲོལ་བའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། དགེ་བ་ལས་བརྩོན་ཞིང་དཀའ་བ་བསྡོམས་ནས་(170)སྒོམས་དུ་སོང་ནས། བླ་ནས་མེད་པས་གྲུབ་པ་ཆེན་པོའི་བྱང་ཆུབ་སེམས་ཀྱིས་དོན་ཁྲོལ་བའོ། ལྟ་བས་འདི་ཐོས་ནས་ཐོས་མ་ཐག་དུ། གཤེན་རབ་བླ་མའི་སྤྱན་སྔར་དབྱར་གྱིས་ཁས་བླངས་ནས་བསྒོམས་དུ་སོངས་ནས། བླང་དོར་མེད་པའི་བྱང་ཆུབ་སེམས་ཀྱིས་དོན་ཁྲོལ་བའོ། སྤྱི་ཀུན་ཏུ་བཟང་པོ་བོན་གྱི་ལྟ་བ་འདི་ཐོས་ནས། འདོད་པ་ལོག་པར་གཡེམས་པ་སྤངས་ནས། བསྒོམས་དུ་སོངས་ནས།   ཐབས་ཆེན་དབྱིངས་ལས་རོལ་པའི་བྱང་ཆུབ་སེམས་ཀྱིས་དོན་ཁྲོལ་བའོ། སྤྱི་ཀུན་ཏུ་བཟང་པོ་བོན་གྱིས་ལྟ་བ་འདི་ཐོས་ནས། མཐའ་རུ་ཕྱིན་པར་བསྒྲུབས་ནས། ཁྲོལ་པའི་རང་བཞིན་ཡིན་ཟེར་ནས། བཙལ་བ་མེད་པ་བྱང་ཆུབ་སེམས་ཀྱིས་དོན་ཁྲོལ་བའོ། འདི་ནས་མར་ལས་སྒོམས་དུ་སོང་བ་ལ། ཀློང་དུ་གྱུར་བའི་ཁྲོལ་ཚད་བརྒྱད་སྟོན་སྟེ། ཆོ་འཕྲུལ་དང་རྟོགས་འཛིན་ལས་གཡོས་པ་མེད་པར་བསྒོམས་དུ་སོངས་ནས། རྣམས་པར་མི་རྟོགས་པའི་བྱང་ཆུབ་སེམས་ཀློང་དུ་གྱུར་པས་དོན་ཁྲོལ་བའོ། གཞན་ལས་མ་ཡེངས་པར་ཡིད་གཞུང་ནས་སྒོམས་དུ་སོངས་ནས། དོན་དམ་པ་ལས་མ་ཡེངས་པའི་བྱང་ཆུབ་སེམས་ཀྱིས་དོན་ཁྲོལ་བའོ། (171)འབྱུང་འཇུགས་ཉུངས་ཤིངས་ཁོང་དལ་བར་བསྒོམས་ནས་མཉམས་པ་ཆེན་པོ་སྟོར་བྲལ་མེད་པའི་བྱང་ཆུབ་སེམས་ཀྱིས་དོན་ཁྲོལ་བའོ། བདེན་པའི་དོན་ལས་མ་གཏོགས་པར། གཞན་གྱིས་ཆོག་ཤེས་ཆེ་བར་བསྒོམས་དུ་སོང་ནས། བདེན་པ་དོན་གྱིས་མཆོག་ལས་སྤྱོད་པའི་བྱང་ཆུབ་སེམས་ཀྱིས་དོན་ཁྲོལ་བའོ། མགྲོན་རྣམས་པ་བཞི་ལས་མེད་པར་དམིགས་མེད་མཆོད་པ་སྦྱིན་རྒྱ་ཆེན་པོར་གཏོང་ནས། ཐུགས་རྗེ་ཆེན་པོ་བྱང་ཆུབ་སེམས་ཀྱིས་དོན་ཁྲོལ་བའོ། དགོས་པ་ཕྱིར་ལུས་པ་ལས་འཕྲེང་ཐོགས་མེད་པར་བསྒོམས་ནས། ཐོགས་པ་མེད་པར་བྱང་ཆུབ་ཀྱི་སེམས་ཀློང་དུ་གྱུར་པས་དོན་ཁྲོལ་བའོ། གཅེས་པའི་གཉེན་མི་རྟགས་པ་ལས་སེམས་མེད་པར་བསྒོམས་ནས། ཐུགས་རྗེས་ཆེན་པོ་བྱང་ཆུབ་སེམས་ཀྱི་མཉམས་སྙོམས་ཀྱི་ཀློང་དུ་གྱུར་པས་དོན་ཁྲོལ་བའོ། བདེན་པའི་དོན་ལས་མ་བསླད་ཅིང་འཁྲུལ་པ་མེད་པར་བསྒོམ་ན། སེམས་ཉིད་འདུ་ཤེས་མི་འཇུག་པ་ལས་ཀློང་དུ་གྱུར་པས་དོན་ཁྲོལ་བའོ། འདི་ནས་མར་ནི་སྒྲིབ་པ་ཉི་ཤུ་སྟོན་ཏེ། ཁྱད་པར་ཆེན་པོའི་ཐེག་པ་ཆེན་པོ་མ་རྟོགས་པའི་སྐྱོན་དབང་(172)གིས། ཐེག་པ་འོག་མ་བརྒྱད་ལས་སྒྲིབ་པ་ཉི་ཤུ་བྱང་ཏེ། དེ་གང་ཞེ་ནས། ཤེས་བྱའི་སྒྲིབ་པ་བཅུ་ལས། ཉོན་མོངས་པའི་སྒྲིབ་པ་བཅུ་སྟེ་ཉི་ཤུའོ། དེ་ལ་ཤེས་བྱའི་སྒྲིབ་པ་བཅུ་ནི། འབྲས་བུའི་བོན་བཞི་ལས་གནས་པ། ཉོན་མོངས་པའི་སྒྲིབ་པ་བཅུ་ནི། རྒྱུ་ཡིས་བོན་བཞི་ལས་གནས་པ། རྒྱུ་འབྲས་གཉིས་ལ་བཟླས་པའི་ཐེག་པ་ཆེན་པོ་ལ་ནི། སྒྲིབ་པ་ཡེ་ཤེས་ནས་མི་མངའ་བའོ། དེ་ལས་ཉོན་མོངས་པའི་སྒྲིབ་པ་བཅུ་གང་ཞེ་ནས། བྱང་ཆུབ་སེམས་བདེ་བ་ཆེན་པོ་མ་རྟོགས་སྟེ། གཏི་མུག་གིས་རང་བཞིན་གྱིས། དཔེར་ན་དབྱར་གྱིས་ཤེའུ་མུན་ལྟར་གྱུར་ཏེ། ཐེག་པ་གོང་མའི་བོན་ལས། སྒྲ་རྩམ་ཐོས་ནས་ཡང་། དུག་དུ་ཆེ་བ་ལྟར་འགྱུར་བ་དེ་ནི། སེམས་བྱིང་རྨུགས་ཀྱིས་སྒྲིབ་པའོ། བྱང་ཆུབ་ཀྱིས་སེམས་མ་རྟོགས་པའི་དབང་གིས། འཁྲུལ་པ་ཇི་བཞིན་མ་ལས་བག་ཆགས་ཕྱིན་ཅི་ལོག་ཇི་བཞིན་(173)མ་ཞེན་པས། འཁོར་བའི་གནས་སུ་གཏན་འཁྱམས་པའི་སྒྲིབ་པའོ། བྱང་ཆུབ་ཀྱིས་སེམས་མ་རྟོགས་པའི་དབང་གིས། འཛིན་ཆགས་ཀྱིས་དབང་དུ་གྱུར་ཏེ། བག་ཆགས་ཕྱི་ནང་དུ་ཞུ་བ་ལས། གདོན་དང་བགེགས་སུ་འཛིན་པ་དེ་ནི། ཕྱིན་ཅི་ལོག་གིས་བྱུང་ཚོར་གྱིས། འཁོར་བའི་གནས་སུ་གཏན་འཁྱམས་པའི་སྒྲིབ་པའི། བྱང་ཆུབ་སེམས་ལས་མ་རྟོགས་པའི་དབང་གིས། ཁྲ་དང་སྤྱང་ཁུ་ལྟར་གྱུར་ཏེ། དཔེར་ནས་ཁྲ་དང་སྤྱང་ཀུས་ཀྱང་། གཞན་གྱིས་བུ་བསད་ནས་རང་གིས་བུ་གསོ་བའི་འདུ་ཤེས་དང་ལྡན་པ་བཞིན། སེམས་ཅན་ལ་ལས་བསད་པས་ནས་ལ་ལས་གསོ་བ་ནི། སྙིང་རྗེ་རང་ཕྱོགས་ཅན་གྱིས་བྱ་སྟེ། འཁོར་བའི་གནས་སུ་གཏན་འཁྱམས་པའི་སྒྲིབ་པའོ། བྱང་ཆུབ་ཀྱི་སེམས་མ་རྟོགས་པའི་དབང་གིས། སྒྱུ་མའི་ནུས་མཐུ་ལས་བག་ཆགས་རྟ་ནས་ཉེས་པ་མེད་པའི་སེམས་ཅན་ལས། སྲོག་ལས་དམན་པའི་ལྡམ་པོ་བྱེད་པ་ནི། འཁོར་བའི་གནས་སུ་གཏན་འཁྱམས་པའོ། བྱང་ཆུབ་ཀྱིས་སེམས་མ་རྟོགས་པའི་དབང་གིས་དགེ་བ་ལས་བསྐུར་པ་བཏབས། སྡིག་པ་ལས་སྨོན་པ་འབུལ་ཏེ། (174)དགེ་སྡིག་འཆོལ་བར་སྤྱད་པའི་སྐྱོན་གྱིས་འཁོར་བའི་གནས་སུ་གཏན་འཁྱམས་པའོ། བྱང་ཆུབ་ཀྱིས་སེམས་མ་རྟོགས་པའི་དབང་གིས་འཇིགས་རྟེན་འདི་ནས་གནས་པ་ལས་སེམས་ཡོད་དོ་བར་སྒྲོད་བཏབས་པས། འདི་ནས་མི་རྟགས་ཕན་ཆོད་ནས། སེམས་མེད་དོ་བར་བསྐུར་པ་བཏབས། ཡོད་མེད་གཉིས་སུ་བརྟགས་པས། འཁོར་བའི་གནས་སུ་གཏན་འཁྱམས་པའི་སྒྲིབ་པའོ། སེམས་མ་རྟོགས་པའི་དབང་གིས། བདེན་པའི་དོན་ལས་མི་སྤྱོད་ཅིང་འཁྲུལ་པའི་ལས་ལ་རྟོགས་ཅིང་བདག་དང་གཞན་དུ་བཟུང་ནས། སེམས་གདུག་པ་ཆེན་པོ་ཡིད་རང་ལུས་སྲིན་པོའི་ཆ་ལུགས་སུ་བྱས་པས། འཁོར་བའི་གནས་སུ་གཏན་འཁྱམས་པའི་སྒྲིབ་པའོ། སེམས་མ་གཏོགས་པའི་དབང་གིས་བློ་ཕྱིན་ཅི་ལོག་ཏེ། ལུས་སེམས་འབྲལ་པའི་དུས་ནི། སེམས་དུམ་བུ་གསུམ་དུ་ཆད་ནས། ལམ་གསུམ་དུ་མི་གསུམ་དུ་ཞུགས་ནས། ཁ་སོ་སོར་བལྟས་ཏེ་སོང་བ་དང་འདྲ་བར་རྟོགས་པས། འཁོར་བར་ལྟུང་པའི་སྒྲིབ་པའོ། སེམས་མ་རྟོགས་པའི་དབང་གིས་མི་བདེ་བའི་སེམས་གཡོས་པས་མ་ཡིན་པའི་བློ་ལས་རྣམ་པར་རྟོགས་པ་འབྱུང་ནས། (175)འཁྲུལ་པའི་རྗེས་སུ་འཁྲུལ་པ་ཞུགས་ནས། སྤྲིན་གྱིས་རྗེས་སུ་རླུང་ཞུགས་པ་དང་འདྲ་སྟེ། གཡོའ་བའི་འཁྲུགས་པར་བྱེད་པས། འཁོར་བའི་གནས་སུ་གཏན་འཁྱམས་པའི་སྒྲིབ་པའོ། ཤེས་བྱའི་སྒྲིབ་བཅུ་ནི། བྱང་ཆུབ་ཀྱིས་སེམས་རྒྱུ་འབྲས་གཉིས་སུ་མེད་པས། རྒྱུ་སྔོན་ལས་བཏངས་བས་འབྲས་བུ་གྲུབ་པར་རྟོགས་པ་ལ། རྒྱུ་བཏང་ངོ་སྙམས་པའི་ཤེས་བྱ་དང་། འབྲས་བུ་ཐོབས་བོ་སྙམས་པའི་ཤེས་བྱ་ཡིས། སེམས་ལས་འགྲིབ་པ་དང་། སེམས་དེ་ལས་དྲན་པའི་བྱུང་། དྲན་པའི་འཁོར་བ་ལ་ལོངས་བཏགས། འཁོར་བས་མི་བདེ་བར་ཤེས། འབྲས་བུ་བདེ་བ་བཙལ་བར་འདོད་ནས་པ་ལས། བདེ་བའི་དོན་དེ་རང་ལས་ཡོད་པར་མི་ཤེས་ཤིང་། གཞན་ནས་བཙལ་བར་ཤེས་པ་ལས། ཤེས་སོ་སྙམས་པའི་ཤེས་བྱ་ཡིས། སེམས་ལས་འགྲིབ་པར་འགྱུར་པ་དང་། ལུས་སྦྱངས་པ་དང་། སེམས་ལ་འབྱོངས་པར་ཤེས་པ་ལས། ཤེས་སོ་སྙམས་པའི་ཤེས་བྱ་བྱུང་བས། (176)བྱང་ཆུབ་སེམས་ལ་འགྲིབ་པ་དང་། སེམས་ལས་མ་དབྱུང་པའི་འདྲེན་སྟོན་གཅིག་གཞན་ནས་འོང་དུ་རེ་བ་དང་། འོངས་ནས་འབྲས་བུ་རྙེད་པར་འདོད་པའི་ཤེས་བྱས་ཡིས། སེམས་ལས་འགྲིབས་པ་དང་། སེམས་ཡེ་ཤེས་ཀྱི་རྒྱན་ཚོགས་བསམ་གྱིས་མི་ཁྱབ་པའི་དོན་ཆ་མེད་པར། འཁྲུལ་པའི་བློ་ཡིས་སྤོངས་པ་རྣམས་གསུམ་གྱིས་སེམས་རྙེད་དུ་རེ་བ་བཅས་ནས། རྙེད་དོ་སྙོམས་པའི་ཤེས་བྱ་བྱུང་པས། སེམས་ལས་འགྲིབས་པ་དང་། ཡུལ་སྣ་ཚོགས་ལས་ཤེས་བྱ་སྣ་ཚོགས་པ་བཅུགས་ནས། སེམས་དེ་ཡིན་པར་འདོད་པས། ཡུལ་ལས་ཤེས་པས་འཁྲུལ་པས། སེམས་ལས་འགྲིབ་པ་དང་། ཡུལ་དང་ཤེས་པའི་ནུས་མཐུ་ལས། གཉིས་སུ་འབྲེལ་པའི་ནུས་མཐུ་ཡིས། ལྷ་དང་ལྷ་མོ་གྲངས་མེད་པ་བྱུང་པ་དེས། བདག་ཁྲིད་ནས་གོང་མའི་གནས་སུ་ཕྱིན་པར་ཤེས་པའི་ཤེས་བྱ་ཡིས། སེམས་ལས་འགྲིབ་པ་དང་། བོན་གྱིས་དབྱངས་མ་འགགས་གསལ་ནས། ལྷ་ཡབ་ཡུམ་གཉིས་ཀྱི་སྤྲུལ་(177)པ་ལས། ལྷག་པའི་སེམས་བསྐྱེད་ནས། དེ་བདག་དང་གཉིས་སུ་མེད་པར་རྟོགས་པ་ལས། རྟོགས་སོ་སྙམས་པའི་རྟོགས་འཛིན་གྱིས། སེམས་ལས་འགྲིབས་པ་དང་། འདི་ལྟར་སྣང་བ་ཐམས་ཅད་ཏིང་ངེ་འཛིན་རྣམ་པར་དག་པའི་དཀྱིལ་འཁོར་དུ་ཤེས་པས། ཏིང་ངེ་འཛིན་གྱི་དཀྱིལ་འཁོར་དེ་ནས། རིག་པའི་ཡེ་ཤེས་འོད་ཀྱིས་འཁོར་ལོ་ལྟར་གསལ་བར་ཤེས་པ་ལས། ཤེས་སོ་སྙམས་པའི་ཤེས་བྱ་བྱུང་བས། སེམས་ལས་འགྲིབས་པ་དང་། སེམས་ཇི་ལྟར་ཡིན་པའི་དོན་གསལ་བར་ཤེས་པ་ལས། སེམས་ལས་ཆེ་བ་བྱུང་སྟེ། གཞན་ལས་དཔག་སོ་སྙམས་པའི་ཆེ་བ་ཡིས། བྱང་ཆུབ་སེམས་ལས་འགྲིབས་པའོ། སྒྲིབ་པ་ཉི་ཤུའི་འགྲོལ་ཐབས་ལས། ཉོན་མོངས་པའི་སྒྲིབ་པ་རྒྱུ་གང་ལས་བསྐྱེད་པ་དང་ཅིག གང་ལས་འགྲིབས་པ་དང་གཉིས། སྦྱངས་པའི་ཐབས་དང་གསུམ། འབྱོངས་ནས་ཅི་ལྟར་འགྱུར་བ་དང་བཞི། དེ་ལས་རྒྱུ་ནི་མ་རིག་པ་ལས་བྱུང་པའོ། (178)འགྲིབས་པ་དེ་ནི་མི་དང་ལྷ་ཡིས་གོ་འཕངས་ཐོབས་དུ་མི་གཏེར་བ་ལས་འགྲིབས་པའོ། སྦྱངས་པའི་ཐབས་ནི་གཅིག་ཆར་དུ་སྦྱངས་པ་དང་། ཁད་ཀྱིས་སྦྱངས་པ་དང་གཉིས་སྭོ། དེ་ལས་ཉོན་མོངས་པའི་སྒྲིབ་པ་ནི། ཁད་ཀྱིས་སྦྱངས་པའི་རྒྱུ་ཡིན་ཏེ། གོང་ལྟར་སེམས་མ་གཏོགས་པའི་དབང་གིས། འཁོར་བར་ལྟུང་བ་རྣམས་ལས་གཡངས་ས་བསྐུར་ཞིང་བོན་གྱིས་དགེ་སྡིག་བཤད་དེ། བཀྲིད་དྲང་གིས་སྒོ་ནས་སྦྱངས་ནས་འདྲ་འབྱོངས་སྟེ་འོང་ནས། ཐེག་པ་འོག་མ་བའི་ནང་མ་ཞིབས། དཔེར་ནས་ལྕགས་ཀྱིས་སྡོང་པོ་ལས། བྱ་ཡིས་གཤོགས་པས་རྒྱུན་དུ་བསྲེངས་ནས་བྱུགས་ནས། ཆོད་ནས་འོང་བ་དང་འདྲའོ་ཞེས་འབྱུང་སྟེ། ཐེག་པ་ཆེན་པོ་འདི་ཡིས་བཞེད་ཀྱིས་ནི། ཁད་ཀྱིས་སྦྱངས་པའི་ཚི་ཆད་པའི་ནད་དུ་འགྱུར་ཏེ། གཅིག་ཆར་སྦྱངས་པར་བྱ་སྟེ། དཔེར་ན་མུན་པའི་ཀློང་དུ་ནམ་མཁའ་ལ་ཉི་མ་ཤར་བའི་དུས་ཡིན་ནས། རི་ལུང་དུས་གཅིག་དུ་ས་ལེ་འོང་བ་དང་འདྲ་བར་ནས། ཐེག་པ་(179)འོག་མ་བ་རྣམས་ལས། བློ་ཡིས་སྒྲིབ་པ་འཐུགས་པོ་མུན་པ་འདྲ་བ་དེས་ནོན་པ་དེ་ལས། ཐེག་པ་ཆེན་པོའི་དོན་ཉི་མ་ཤར་བ་དང་འདྲ་བའི་འོད་ཀྱིས། སྒྲིབ་པ་ཐམས་ཅད་དུས་གཅིག་དུ་འབྱོངས་བར་བྱ་ཞེས་འབྱུང་སྟེ། དང་པོར་བློ་ཡིས་སྒྲིབ་པ་འཐུགས་པོས་ནོན་པ་དེ་ལས། དཔེར་ནས་ལུགས་རེད་ཀྱིས་རྣ་བར་ཁུ་བྱུག་ཐོས་པ་དང་འདྲ་སྟེ། ཡེ་གཤེན་གཙུག་ཕུད་ཀྱིས་གཡུ་ལོ་འབར་བའི་སྡང་པོའི་སྟེང་ནས། འདབ་ཆགས་ཁུ་བྱུག་དུ་སྤྲུལ་ནས། གསུངས་ལྷང་ལྷང་སྙན་པར་བསྒྲགས་པའི་དོན། བྱང་ཆུབ་སེམས་ཀྱིས་རིག་པ་ཁུ་བྱུག་ཅེས་བྱ་བ་བཤད། ལས་སྤྲོ་བ་སྐྱེ་རུ་བཞུགས། དེ་ནས་ཡེ་གཤེན་གཙུག་ཕུད་ཀྱིས། གཡུ་ལུང་ཤེལ་གྱིས་བྲག་ཕུག་ཏུ།  གཤེན་གསང་བ་འདུས་པ་ལས། དགོངས་པའི་ཉམས་ཕོགས་པ། བྱང་ཆུབ་ཀྱིས་སེམས་གསེར་གྱིས་ལུང་ནོན་ཞེས་བྱ་བ། ཞག་གསུམ་དྲོ་དང་བཞིར་བསྒོམས་པའི་ལུང་མནོས་ཤིང་དབོག་(180)དགོངས་པ་རྣམས་པ་ལྔ་ཡིས་ཉམས་བསྡུར། དེ་ནས་བྱང་ཆུབ་སེམས་གསང་བ་གབ་པ་དགུ་སྐོར་གྱིས། ལྟ་བ་ཆེན་པོས་ཁོགས་དབུབས། མན་ངག་གིས་གཏན་ལས་དབབས། གསལ་བ་ཡེ་ཤེས་ཀྱིས་ཐིགས་གཏབས། སྐྱེ་འགགས་མེད་པའི་རྩད་བཅད། དེ་ཡིས་དོན་དེ་ལ་མ་ཡེངས་ན། ཉོན་མོངས་པའི་སྒྲིབ་པ་ཐམས་ཅད་མུན་པ་ལས་སྒྲོན་མེ་བཏེགས་པ་བཞིན་སལ་གྱིས་འགྱུར་བར་བཞེད་དོ། ཉོན་མོངས་པའི་སྒྲིབ་པ་འབྱོངས་པའི་དུས་ནས། བྱང་ཆུབ་ཀྱིས་སེམས་གསལ་བའི་རོ་མྱོངས་ནས་ཡོད་པར་ཡིད་ཆེས་པ་ལས། གསལ་བའི་རྟོགས་པས་བྱུང་པ་ཤེས་བྱའི་སྒྲིབ་པར་མིང་བཏགས་ཏེ། ཤེས་བྱའི་རྒྱུ་ཅི་ལས་བྱུང་བ་དང་གཅིག ཤེས་བྱའི་སྒྲིབ་པ་གང་ལས་འགྲིབས་པ་དང་གཉིས། སྦྱངས་པའི་ཐབས་དང་གསུམ། ཤེས་བྱའི་སྒྲིབ་པ་འབྱང་པ་ཇི་ལྟར་འགྱུར་བ་དང་བཞིའོ། དེ་ལས་ཤེས་བྱའི་སྒྲིབ་པའི་སྒྱུ་ཡིན། བདག་དང་གཞན་དུ་འཛིན་(181)པ་ལས་འབྱུང་པ། འགྲིབས་པ་ནི་བླ་ནས་མེད་པའི་འབྲས་བུ་ལས་འགྲིབས། སྦྱངས་པའི་ཐབས་ནི་མི་དམིགས་པའི་ཤེས་རབ་ཀྱིས་རྩལ་སྦྱངས། དུས་གཅིག་དུས་སྦྱངས་པར་གཅད། ཤེས་བྱའི་སྒྲིབ་པ་སྦྱངས་པ་ནི། བྱང་ཆུབ་ཀྱིས་སེམས་བདེ་བ་ཆེན་པོ་མ་གཡོས་པའི་ངང་ལས་གནས་པའོ། འདི་ནས་མར་ལས་ནི་གོལ་ས་བཅུ་གཉིས་ཀྱིས་སྐབས་སྟོན་སྟེ། སྤྱི་གཅོད་ཀྱིས་ལྟ་བ་དབྱིངས་ལས་ཐར་ཏེ་གོལ། ལུང་དོན་གྱིས་མ་ཁྲོལ་ཏེ་གོལ། མན་ངག་གདེངས་གིས་མ་ཆོད་དེ་ལ་གོལ། དམ་ཚིགས་བདག་ཕྱོགས་ཅན་དུ་བསྲུངས་སྟེ་གོལ། འཕྲིན་ལས་གཟའ་གཏད་ཅན་དུ་བཅས་ཏེ་གོལ། ལམ་འགྲོས་ས་ཅན་དུ་བསྡེགས་ཏེ་གོལ། གནས་སྣང་བའི་ཡུལ་ལས་དམིགས་པ་དང་བཅས་ཏེ་གོལ། དགོངས་རྒྱུད་དྲེགས་པ་ཅན་འགྱུར་བ་མེད་པར་བསྒོམས་སྟེ་གོལ། ཏིང་ངེ་འཛིན་དབང་པོ་རྣམས་ཀྱི་ཡུལ་ལས་འཕྱོས་ཏེ་གོལ། ཉམས་ཀྱིས་མན་ངག་བག་ཆགས་ཀྱིས་རྗེས་སུ་ཕྱིར་ནུར་ཏེ་གོལ། ཡིད་ཡོད་མེད་གཉིས་ལས་ཏེན་ཐོགས་ཁྱེར་ཏེ་གོལ། རྟག་པའི་ལྟ་བ་ཡོད་ཅིང་བརྟགས་པ་ལས། རྟོགས་སོ་སྙམས་པའི་(182)རྟོགས་འཛིན་འབྱུང་སྟེ་གོལ། འདི་ནས་མར་ནི་གོལ་ས་བཅུ་གཉིས་གང་ལས་གོལ་བ་སྟོན་ཏེ། སྤྱི་གཅོད་ཀྱིས་ལྟ་བས་དབྱིངས་ལས་ཐལ་ནས། སེམས་ཉིད་རྟོགས་པ་ཆེན་པོའི་དོན་ལས་གོལ། ལུང་དོན་གྱིས་མ་ཁྲོལ་ནས། སེམས་ཉིད་བདེ་བ་ཆེན་པོའི་དོན་ལས་གོལ། མན་ངག་གདེང་གིས་མ་ཆོད་ནས། སེམས་ཉིད་དེ་ཁོ་ན་ཉིད་ཀྱིས་ཐོགས་དུ་ཕེབས་པའི་དོན་ལས་གོལ། དམ་ཚིག་བདག་ཕྱོགས་ཅན་དུབསྲུངས་ནས། སེམས་ཉིད་བདེ་བ་ཆེན་པོ་སྲུང་དུས་མེད་པའི་དོན་ལས་གོལ། འཕྲིན་ལས་གཟའ་གཏད་ཅན་དུ་བཅས་ནས། སེམས་ཉིད་བཙལ་བ་མེད་པར་ལྷུན་གྱིས་གྲུབ་པའི་དོན་ལས་གོལ། ལམ་འགྲོ་ས་ཅན་དུ་བསྡེགས་ནས། སེམས་ཉིད་བདེ་བ་ཆེན་པོ་བགྲོད་དུ་མེད་པའི་དོན་ལས་གོལ། གནས་སྣང་བའི་ཡུལ་ལས་དམིགས་པ་བཅས་ནས། སེམས་ཉིད་ཡེ་ནས་བཙལ་པ་མེད་པའི་དོན་ལས་གོལ། དགོངས་རྒྱུད་དྲེགས་པ་ཅན་འགྱུར་བ་མེད་པར་བསྒོམས་ནས། སེམས་ཉིད་བདེ་བ་ཆེན་པོ་མ་གཡོས་པའི་དོན་ལས་གོལ། ཏིང་ངེ་འཛིན་དབང་པོ་རྣམས་ཀྱིས་ཡུལ་ལས་འཕྱོས་ནས། (183)སེམས་ཉིད་མ་བཅོས་པ་དེ་བཞིན་ཉིད་ཀྱིས་ཏིང་ངེ་འཛིན་ལས་གོལ། ཉམས་ཀྱིས་མན་ངག་བག་ཆགས་ཀྱིས་རྗེས་སུ་ཕྱིར་ནུར་ནས། སེམས་ཉིད་རང་རིག་གསལ་པའི་དོན་ལས་གོལ། ཡིད་ཡོད་མེད་གཉིས་ལས་ཏེན་ཐོགས་ཁྱེར་ནས། སེམས་ཉིད་གསལ་ལ་རང་བཞིན་མེད་པའི་དོན་ལས་གོལ། རྟོགས་པའི་ལྟ་བ་ཡོད་ཅིང་བརྟགས་པ་ལས། རྟོགས་སོ་སྙམས་པའི་རྟོགས་འཛིན་བྱུང་ནས། སེམས་ཉིད་སྤྲོས་པའི་མཚན་མ་དང་བྲལ་བའི་དོན་ལས་གོལ། འདི་ནས་མར་ལས་ནི་གོལ་ས་བཅུ་གཉིས་གར་གོལ་བ་སྟོན་ཏེ་སྤྱི་གཅོད་ཀྱིས་ལྟ་བ་དབྱིངས་ལས་ཐལ་ནས། སྟོང་པ་ཟད་པའི་མཐར་གོལ། ལུང་དོན་གྱིས་མ་ཁྲོལ་ནས་རྟགས་པའི་བློ་ཅན། དཔེའ་སྣང་དོན་མ་རིག་པའི་སར་གོལ། མན་ངག་གདེང་གིས་མ་ཆོད་ནས། འཁྲུལ་པའི་བློ་ཅན་མ་ཡིན་པས་བསླུ་བའི་སར་གོལ། དམ་ཚིགས་བདག་ཕྱོགས་ཅན་དུ་བསྲུངས་ནས། བདག་དང་གཞན་དུ་འཛིན་པའི་ཉོན་མོངས་པའི་སར་(184)གོལ། འཕྲིན་ལས་གཟའ་གཏད་ཅན་དུ་བྱས་ནས། མཚན་མར་འཛིན་པ་བྱིས་པའི་སྟོབས་ཅན་དུ་གོལ། ལམ་འགྲོ་ས་ཅན་དུ་བྱས་ནས། ཁམས་གསུམ་འཁོར་བའི་གནས་སུ་གོལ། གནས་སྣང་བའི་ཡུལ་ལས་དམིགས་པ་བྱས་ནས། ལྟུང་བ་དང་སྡུག་བསྔལ་གྱི་སར་གོལ། དགོངས་རྒྱུད་དྲེགས་པ་ཅན་འགྱུར་བ་མེད་པར་བསྒོམས་ནས། གདུགས་པ་ཅན་སྲིན་པོའི་ཆ་ལུགས་སུ་གོལ། ཏིང་ངེ་འཛིན་དབང་པོ་རྣམས་ཀྱིས་ཡུལ་ལས་འཕྱོས་ནས། དབང་པོ་མ་ཚངས་པས་སྤྱོད་དུ་མི་ཁོམས་པར་གོལ། ཉམས་ཀྱིས་མན་ངག་བག་ཆགས་ཀྱིས་རྗེས་སུ་ཕྱིར་ནུར་ནས། མངལ་རྒྱུད་འཁོར་བའི་གནས་སུ་གོལ། ཡིད་ཡོད་མེད་གཉིས་ལས་ཏེན་ཐོགས་ཁྱེར་ནས། ཉི་ཚེ་བ་ཡིད་ཀྱིས་གཟུགས་ཅན་དུ་གོལ། རྟོགས་པའི་ལྟ་བ་ལས་ཡོད་ཅིང་རྟགས་པ་ལས། རྟོགས་སོ་སྙམས་པའི་རྟོགས་འཛིན་བྱུང་ནས། ལྷ་ཚེ་རིང་པོར་གོལ། འདི་ནས་མར་ན་མི་གོལ་པར་བྱ་བའི་ཐབས་སྟོན་ཏེ། བྱང་ཆུབ་ཀྱིས་སེམས་(185)སྤྱི་རྒྱ་བརླབས་ཀྱིས་ཆོད་པ་ཡིས། ལྟ་བ་ཆེན་པོ་གདེང་དུ་གྱུར་པ་ནས། རྟོགས་པ་ཆེན་པོ་བྱུང་པའི་དུས་ནས། བོན་ཉིད་མ་གཡོས་པ་ལས་སེམས་ཉིད་མ་བཅོས་པར་བཞགས་པས། སྟོང་དང་མི་སྟོང་གཉིས་ཀྱིས་མཐའ་ལས་འདས་པས། གོལ་དང་མ་གོལ་གཉིས་མེད་དོ། ཡང་ན་ལྟ་བ་ཐམས་ཅད་དབྱིངས་སུ་གཏུགས་ཤིང་། དབྱིངས་ཉིད་མ་ཡོས་པ་ལས་ཡེ་ཤེས། གསལ་བར་བྱུང་པའི་དོན་དེ། རྟོགས་པ་ཆེན་པོའི་ཀློང་དུ་གྱུར་པའི་དུས་ནས། སྣང་སྟོང་གཉིས་ཀྱིས་མཐའ་ལས་ཡེ་ནས་འདས་པས། གོལ་དང་མ་གོལ་པ་གཉིས་མེད་དོ། བྱང་ཆུབ་ཀྱིས་སེམས་ལས་བོན་གྱིས་ལུང་ཐམས་ཅད་འབྱུང་སྟེ། ལུང་དེ་དག་ཐམས་ཅད་དང་གྲོལ་བའི་ཐབས་ཉིད་ལས་ཉིད་གསལ་ཞིང་། ཇི་ལྟར་ཡིན་པའི་དོན་ལས། ལོ་སྒྱུས་ཀྱི་གྲོལ་བའི་ཐབས་ཡིན་ནས། བྱང་ཆུབ་ཀྱིས་མ་ཁྲོལ་བ་གཅིག་ཀྱང་མི་མངའ་སྟེ། ཡེ་ནས་བདེ་བ་ཆེན་པོའི་དོན་གཏན་ལས་ཕེབས་པས། བཅིངས་གྲོལ་མེད་པར་བྱང་ནས། འཆི་འཕོས་མེད་པར་བྱང་ཆུབ་པས། གོལ་དང་མ་གོལ་གཉིས་མེད་དོ། ཡངས་ནས་བདེ་བ་ཆེན་པོའི་དོན་གཏན་ལས་(186)ཡངས་ནས་དོན་ཐམས་ཅད་བོན་ཉིད་ལས་འདུས་པར་ཤེས་ནས། སེམས་ཉིད་མ་བཅོས་པ་ལས་དེ་བཞིན་ཉིད་ཀྱིས་དོན་གྱིས། ཚིག་གིས་མཚོན་པའི་ལུང་ཐམས་ཅད། བདེན་པའི་དོན་གྱིས་ཁྲོལ་ནས། གོལ་དང་མ་གོལ་པ་གཉིས་མེད་དོ། བྱང་ཆུབ་སེམས་ལས་མན་ངག་ཐམས་ཅད་བྱུང་སྟེ། སེམས་མི་ནོར་བའི་དོན་གདེང་དུ་ཆུབ་པའི་དུས་ནས་འཁྲུལ་པ་ཡེ་ནས་མི་མངའ་སྟེ། གོལ་དང་མ་གོལ་གཉིས་མེད་དོ། ཡང་ནས་བྱང་ཆུབ་ཀྱིས་སེམས་ལས་བདེན་པའི་བཅུད་བྱུང་ནས། ཚིག་གིས་མཚོན་པ་བྱས། དོན་གྱིས་གཏན་ལས་ཕབས། མན་ངག་གིས་ཐོགས་ཏུ་བཞགས་པའི་དུས་ནས། བདེན་པ་ཐམས་ཅད་ཡེ་ནས་གཏན་ལས་ཕེབས་པ་དང་། གོལ་དང་མོ་གོལ་གཉིས་མེད་དོ། བྱང་ཆུབ་ཀྱིས་སེམས་ལ་འགལ་ཅིང་འཁྲུལ་པ་མེད་པ་ཡེ་ནས་མི་མངའ་བས། བསྲུངས་དུ་མེད་པའི་དོན་འབྱུང་བའི་དུས་ནས། གདོན་ཞིང་གནོད་པ་མེད་པ་ཡེ་ནས་མི་མངའ་སྟེ། ཡེ་བསྲུངས་ཆེན་པོར་གྱུར་པས། གོལ་དང་མ་གོལ་པ་གཉིས་མེད་དོ། ཡང་ནས་བྱང་ཆུབ་ཀྱིས་སེམས་ལས་བླང་དོར་མི་མངའ་བས། (187)བདག་དང་གཞན་དུ་འཛིན་པའི་མཐའ་ལས་ཡེ་ནས་འདས་ཏེ། བསྲུངས་དུ་མེད་པའི་སྤྱི་དམ་ལས་གནས་པས། གོལ་དང་མ་གོལ་གཉིས་མེད་དོ། བྱང་ཆུབ་ཀྱིས་སེམས་དོན་ཐམས་ཅད་བརྩལ་བ་མེད་པར་ལྷུན་གྱིས་གྲུབས་པའི་དུས་ནས། ཕྲིན་ལས་ལ་གཟའ་ཞིང་གཏད་པ་མི་མངའ་སྟེ། འདི་ཞེས་བྱ་བའི་མཐའ་ན་ལས་ཡེ་ནས་འདས་པས། གོལ་དང་མ་གོལ་པ་གཉིས་མེད་དོ། ཡང་ནས་བྱང་ཆུབ་ཀྱིས་སེམས་ཡེ་གྲུབ་ཆེན་པོར་གྱུར་ནས། མཚན་མར་འཛིན་པ་ལ་ཐམས་ཅད་དང་ཡེ་ནས་འབྲལ་ཏེ། འདི་ལྟ་བུ་ཞིག་གིས་མེད་པའི་ཕྱིར། གོལ་དང་མ་གོལ་གཉིས་མེད་དོ། བྱང་ཆུབ་ཀྱིས་སེམས་ཡེ་ནས་བགྲོད་དུ་མེད་པའི་དོན་གྱིས། འགྲོ་དང་མི་འགྲོ་གཉིས་མེད་པའི་དུས་ནས། ཡེ་ནས་གནས་པའི་དོན་རྟོགས་པས། གོལ་དང་མ་གོལ་གཉིས་མེད་དོ། ཡང་ནས་བྱང་ཆུབ་ཀྱིས་འཁོར་བ་ཐམས་ཅད་ཀྱི་མཐའ་ལས་ཡེ་ནས་འདས་ཏེ། གསལ་བ་ཆེན་པོའི་ངང་ལས། ཡོ་གལ་མེད་པའི་དོན་གྱིས་གོལ་དང་མ་གོལ་གཉིས་མེད་དོ། བྱང་ཆུབ་ཀྱིས་སེམས་བོན་གྱིས་དབྱིངས་ཡེ་ནས་མི་དམིགས་སུ་མེད་པའི་(188)དོན་རྟོགས་པའི་དུས་ནས། སེམས་ཀྱིས་གནས་ལས་མཐོའ་དམན་མེད་པས། གོལ་དང་མ་གོལ་གཉིས་མེད་དོ། ཡང་ན་བོན་ཉིད་ཡེ་ནས་མི་འགྱུར་བའི་གནས་སུ། སེམས་ཉིད་མ་བཅོས་པ་དེ་བཞིན་ཉིད་དུ་བཞགས་པས། ལྟུང་བའི་སྡུག་བསྔལ་ལས་ཐམས་ཅད་དང་ཡེ་ནས་བྲལ་ཏེ། གོལ་དང་མ་གོལ་གཉིས་མེད་དོ། བྱང་ཆུབ་ཀྱིས་སེམས་དགོངས་པ་ཟབ་མོ་ཡིས་བསམ་པ་མྱ་ངན་ལས་འདས་པས། གཡོའ་ཞིང་རྩོལ་བ་མེད་པའི་དུས་ནས། ཞི་བ་ཆེན་པོའི་རང་བཞིན་དུ་གནས་པས། གོལ་དང་མ་གོལ་གཉིས་མེད་དོ། ཡང་ན་བྱང་ཆུབ་ཀྱིས་སེམས་ཞི་བ་ཆེན་པོའི་ངང་ལས། གསལ་བའི་ཡེ་ཤེས་རང་ལ་རང་འཆར་ཏེ། མི་དམིགས་པའི་ཚུལ་གྱི་མཉམས་པ་ཉིད་ཀྱི་དོན་རྟོགས་པའི་དུས་ནས། གོལ་དང་མ་གོལ་གཉིས་མེད་དོ། བྱང་ཆུབ་ཀྱིས་སེམས་མ་གཡོས་པའི་ངང་ལས། མ་ཡེངས་པའི་ངང་ཉིད་བྱུང་ཏེ། མི་འགྱུར་བ་ལས་གསལ་བར་རྟོགས་པའི་དུས་ནས། ཡུལ་དང་ཤེས་པ་གཉིས་སུ་མེད་པར་རྟོགས་པས། གོལ་དང་མ་གོལ་གཉིས་མེད་དོ། ཡང་ན་བོན་ཉིད་མ་གཡོས་པའི་དབྱིངས་ནས། བྱང་ཆུབ་ཀྱིས་སེམས་དེ་བཞིན་ཉིད་དུ་གསལ་བ་(189)ལས། གོལ་དང་མ་གོལ་གཉིས་མེད་དོ། བྱང་ཆུབ་ཀྱིས་སེམས་དགོངས་པ་ཟབ་མོ་ཡིས་བསམ་པ་རྣམ་པར་དག་སྟེ། ཉིད་ལས་ཉིད་གསལ་བའི་སྐུ་ཉམས་སུ་དབྱིངས་ཀྱིས་ཐིག་ལེ་ལས་རིག་པ་འོད་ཤར་ནས། གསལ་བར་རྟོགས་པ་ལས། གསལ་ལོ་བའི་རྟོགས་པ་མེད་པས། གོལ་དང་མ་གོལ་གཉིས་མེད་དོ། ཡང་ན་བྱང་ཆུབ་ཀྱིས་སེམས་ཉིད་ལས་ཉི་མ་གསལ་བའི་ཉམས་ཀྱི་མན་ངག་གིས། སྐྱེ་འགགས་མེད་པར་ཡིད་ཆེས། འདུལ་འབྲལ་མེད་པར་རྩད་ཆོད་པའི་དུས་ནས། ཕྱིན་ཅི་ལོག་ལས་རྒྱུ་བ་མི་མངའ་བས། གོལ་དང་མ་གོལ་གཉིས་མེད་དོ། བྱང་ཆུབ་ཀྱིས་སེམས་གསལ་བ་ལ་རང་བཞིན་མེད་པའི་དོན་རྟོགས་པའི་དུས་ནས། ཡེ་ཤེས་ཆེན་པོ་མི་འགྱུར་བའི་གཡུང་དྲུང་ཐོབས་ཏེ། གོལ་དང་མ་གོལ་གཉིས་མེད་དོ། ཡང་ནས་མི་དམིགས་པ་ལ་གདེང་དུ་གྱུར་ནས། ཡོད་མེད་གཉིས་ཀྱི་མཐའ་ལས་འདས་པར་འགྱུར་པས། གོལ་དང་མ་གོལ་གཉིས་མེད་དོ། (190)བྱང་ཆུབ་ཀྱིས་སེམས་སྤྲོས་པའི་མཚན་མ་ཐམས་ཅད་དང་ཡེ་ནས་བྲལ་བས། སེམས་ཀྱིས་རང་བཞིན་ཉིད་ཀྱིས་ཉིད་གསལ་བར་རྟོགས་པ་ལས། གསལ་ལོ་བའི་རྟོགས་པས་ལས་ཀྱང་གདའ་སྟེ། གསལ་ལ་རྟོགས་པས་རྡུལ་ཀྱང་མེད་པར་གནས་པའི་གོལ་དང་མ་གོལ་གཉིས་མེད་དོ། ཡང་ན་བྱང་ཆུབ་སེམས་ཀྱི་རང་བཞིན་དུས་གསུམ་དུ་འདུས་མ་བྱས་ཏེ། བདེན་པའི་དོན་ལས་སྙོམས་པར་འཇུགས་ཅིང་། ཡང་དག་པའི་དོན་ལས་མ་བཅོས་པར་གནས་པས། གོལ་དང་མ་གོལ་གཉིས་མེད་དོ། འདི་ནས་མར་ན་གཟིགས་ཚད་ཀྱིས་སྐབས་སྟོན་ཏེ། ཡེ་ཤེས་སྤྱན་གྱིས་གང་ལས་གཟིགས་པས། རིག་པའི་སྤྱན་གྱིས་གང་ལ་གཟིགས། ཐུགས་རྗེས་པའི་སྤྱན་གྱིས་གང་ལས་གཟིགས། སྤྲུལ་པའི་སྤྱན་གྱིས་གང་ལས་གཟིགས། ཤེས་རབ་ཀྱི་སྤྱན་གྱིས་གང་ལས་གཟིགས། སེམས་ཉིད་སྤྱན་གྱིས་གང་ལས་གཟིགས་པ་དང་དྲུག་གོ། དེ་གང་ཞེ་ན། ཡེ་ཤེས་གྱི་སྤྱན་གྱིས་ཡུལ་ལ་གཟིགས་སྭོ། (191)རིག་པའི་སྤྱན་གྱིས་ཡུལ་ལ་ལམ་ལ་གཟིགས་སྭོ། ཐུགས་རྗེའི་སྤྱན་གྱིས་འགྲོ་དྲུག་གིས་སེམས་ཅན་ལ་གཟིགས་སྭོ། སྤྲུལ་པའི་སྤྱན་གྱིས་འཕྲིན་ལས་ལ་ཐམས་ཅད་ལ་གཟིགས་སྭོ། ཤེས་རབ་ཀྱིས་སྤྱན་གྱིས་ཁ་དོག་ཐམས་ཅད་ལ་གཟིགས་སྭོ། སེམས་ཉིད་ཀྱི་སྤྱན་གྱིས། བོན་ཉིད་ཀྱིས་སྐུ་བདེ་བ་ཆེན་པོ་ལས་གཟིགས་སྭོ། དེ་ལས་ཡེ་ཤེས་ཀྱི་སྤྱན་གྱི་ཡུལ་ལས་ཇི་ལྟར་གཟིགས་ཤེ་ན། ཁམས་གསུམ་ས་དགུ་བོན་ཉིད་དབྱིངས་སུ་གཟིགས་པས། བཞུགས་ཡུལ་དམ་པའི་ཕུལ་ཞེས་བྱ། ཡང་ན་ནམ་མཁའི་དབྱིངས་དང་། རྒྱ་མཚོའི་ཚུལ་བཞིན་དུ། བོན་ཉིད་ཀློང་དུ་ཡེ་ཤེས་ཤར་བར་གཟིགས་ཤེས་བྱའོ། རིག་པའི་སྤྱན་གྱིས་ལམ་ལ་ཇི་ལྟར་གཟིགས་ཤེ་ན། མ་བརྩལ་གནས་ན་བདེ་བའི་བཞུགས་ཡུལ་དམ་པ་དེར། རང་རིག་མངོན་དུ་ཤར་བའི་རིག་པའི་རྒྱལ་པོ་དེས། འཁོར་བ་མེད་པར་བཞུགས་ནས། བགྲོད་པ་མེད་པར་གནས་སུ་ཕྱིན་པར་གཟིགས་པས། གཤེགས་ཤུལ་དམ་པའི་ཕུལ་ཞེས་བྱ། ཡང་ནས་འགྱུར་ལྡོག་མེད་པའི་དབྱིངས་སུ་ཐན་ཐོགས་མེད་པའི་ཡེ་ཤེས་ཀྱིས། ཡོ་(192)གལ་མེད་པའི་ལམ་དུ་ཞུགས་ནས། འགྲོ་འདུག་མེད་པའི་གནས་ནས་བདེ་ཞེས་བྱའོ། ཐུགས་རྗེའི་སྤྱན་གྱིས་འགྲོ་དྲུག་ལས་ཇི་ལྟར་གཟིགས་ཤེས་ནས། ལྟ་བ་འགྲོ་དྲུག་སེམས་ཅན་ལས་ཐམས་ཅད་ཐུགས་རྗེས་གཟུངས་པའི་གནས་དང་། ཞིང་དུ་གཟིགས་པས། སྙིང་རྗེ་དམ་པའི་ཕུལ་ཞེས་བྱ་བ། ཡང་ནས་ཐུགས་རྗེ་དཔག་དུ་མེད་པའི་སྤྱན་མིག་རྣམ་པར་དག་པ་ཡིས། རང་བཞིན་རྒྱུ་ལས་བསྐྱེད་པའི་སེམས་ཅན་ཐམས་ཅད་ནི། ཐུགས་རྗེས་བཟུངས་ནས་རྣམ་པར་དག་ཅེས་བྱ། སྤྲུལ་པའི་སྤྱན་གྱིས་ཕྲིན་ལས་ཇི་ལྟར་གཟིགས་ཤེ་ན། འགྱུར་བ་མེད་པའི་དབྱིངས་ནས། ཐོགས་པ་མེད་པའི་ཡེ་ཤེས་བྱུང་ནས། བརྩལ་བ་མེད་པར་ལྷན་གྱིས་གྲུབ་པས། ཕྲིན་ལས་དམ་པའི་ཕུལ་ཞེས་བྱའོ། ཡང་ན་ཡེ་ནས་བརྩོལ་བ་མེད་པའི་སེམས་ཉིད་ཀྱིས་མ་བརྩལ་བདེ་ཆེན་ལྷུན་གྲུབ་རྟོགས་པས། ཐོགས་མེད་ཡེ་ཤེས་མངོན་དུ་གྱུར་ཅེས་བྱའོ། ཤེས་རབ་གྱིས་སྤྱན་གྱིས་ཁ་དོག་ལ་ཇི་ལྟར་གཟིགས་ཞེས་ན། སྣང་བ་མེད་པའི་བོན་ཉིད་ལས་འབྱེད་པ་མེད་པའ་སེམས་ཉིད་ཀྱིས། དམིགས་པ་མེད་པར་མདོག་བལྟས་པས། ནམ་མཁའི་ངོག་ལྟར་མཉམ་པར་གཟིགས་(193)པས། ཁ་དོག་དམ་པའི་ཕུལ་ཞེས་བྱ། ཡང་ནས་སེམས་ཀྱིས་སེམས་ཉིད་མཐོང་ཙམ་ནས། དམིགས་མེད་མཁའ་ལས་མདོགས་བལྟས་པས། གསལ་འཚེར་འོད་དུ་ཤར་ཞེས་བྱའོ། སེམས་ཉིད་ཀྱི་སྤྱན་གྱིས་བོན་གྱིས་སྐུ་ལས་ཇི་ལྟར་གཟིགས་ཤེ་ན། བདེ་བ་ཆེན་པོ་སྒྲོ་བསྐུར་མེད་པའི་བོན་ཉིད་ལ། རྣམ་པར་དག་པ་སྤངས་ལེན་མེད་པའི་སེམས་ཀྱིས། ཡེངས་པ་མེད་པའི་སྤྱན་གྱིས་འགྱུར་བ་མེད་པར་གཟིགས་པས། རྟོགས་པ་ཆེན་པོའི་ཕུལ་ཞེས་བྱའོ། ཡང་ནས་མ་གཡོས་བོན་ཉིད་སྐུ་ལ་མི་ཡེངས་སེམས་བལྟས་པས། མི་འགྱུར་ཐིག་ལེ་གཅིག་དུ་གསལ་ཞེས་བྱའོ། འདི་ནས་མར་ལ་ནི་དེམ་ཆེན་པོ་བཅྭོ་བརྒྱད་ཀྱིས་སྐབས་སྟོན་ཏེ། སྣང་སྲིད་ཐམས་ཅད་ཀྱི་དེམ་གང་ལས་བཅའ། བོན་གྱིས་སྒོ་མོ་བརྒྱད་ཁྲི་བཞི་སྟོང་གིས་དེམ་གང་ལ་བཅའ། སྐྱེ་འགྲོ་ཐམས་ཅད་ཀྱིས་དེམ་གང་ལ་བཅའ། ཡེ་ཤེས་ཀྱིས་དེམ་གང་ལ་བཅའ། ཏིང་ངེ་འཛིན་ཐམས་ཅད་(194)ཀྱིས་དེམ་གང་ལ་བཅའ། ལམ་གྱིས་དེམ་གང་ལ་བཅའ། གནས་ཀྱིས་དེམ་གང་ལས་བཅའ། དམ་ཚིགས་ཐམས་ཅད་ཀྱིས་དེམ་གང་ལ་བཅའ། སྐུ་ཐམས་ཅད་ཀྱིས་དེམ་གང་ལས་བཅའ། གསུང་གིས་དེམ་གང་ལས་བཅའ། ཐུགས་ཀྱིས་དེམ་གང་ལས་བཅའ། ཡོན་ཏན་ཐམས་ཅད་ཀྱིས་དེམ་གང་ལ་བཅའ། ཕྲིན་ལས་དེམ་གང་ལ་བཅའ། ལྟ་བའི་དེམ་གང་ལས་བཅའ། སྤྱོད་པའི་དེམ་གང་ལ་བཅའ། སྨོན་ལམ་གྱིས་དེམ་གང་ལས་བཅའ། དགོངས་པའི་དེམ་གང་ལས་བཅའ། འབྲས་བུའི་དེམ་གང་ལས་བཅའ། དེ་ལས་སྣང་སྲིད་ཐམས་ཅད་ཀྱིས་དེམ་ནི། ནམ་མཁའ་ལ་བཅའ། དེ་ཅིའི་ཕྱིར་ཞེ་ནས། སྣང་ཞིང་སྲིད་པས་བསྡུས་པ་ཐམས་ཅད་ལས་བྱུང་ཡངས་ནམ་མཁའི་ངང་ལས་བྱུང་། གནས་ཀྱང་ནམ་མཁའི་ངང་ལ་གནས། ཐིམས་ཀྱང་ནམ་མཁའི་ངང་ལས་ཐིམས། ནམ་མཁའི་རང་བཞིན་ལས་དུས་གསུམ་དུ་ནུབ་པ་མེད་པས། སྣང་སྲིད་ཀྱིས་དེམ་(195)ནམ་མཁའ་ལ་བཅའ་བའོ། བོན་གྱིས་སྒོ་མོ་བརྒྱད་ཁྲི་བཞི་སྟོང་གིས་དེམ་ནི། བོན་ཉིད་བདེ་བ་ཆེན་པོ་ལས་བཅའ། དེ་ཅིའི་ཕྱིར་ཞེ་ནས། བོན་གྱིས་སྒོ་མོ་བརྒྱད་ཁྲི་བཞི་སྟོང་དང་། བྱུང་ཡངས་བོན་ཉིད་བདེ་བ་ཆེན་པོ་ལས་བྱུང་། གནས་ཀྱང་བོན་ཉིད་བདེ་བ་ཆེན་པོའི་ངང་ལ་གནས། ཐིམ་ཡང་བོན་ཉིད་ངང་ལས་ཐིམས། བོན་ཉིད་བདེ་བ་ཆེན་པོ་དུས་གསུམ་དུ་འགྱུར་བ་མེད་པས། མཚན་མའི་བོན་ཐམས་ཅད་བོན་ཉིད་བདེ་བ་ཆེན་པོ་ལ་བཅའ། སྐྱེ་འགྲོ་ཐམས་ཅད་ཀྱིས་དེམས་བྱང་ཆུབ་ཀྱིས་སེམས་ལ་བཅའ། དེ་ཅིའི་ཕྱིར་ཞེ་ན། སྐྱོ་འགྲོའ་སྲོག་གིས་བསྡུས་པ་ཐམས་ཅད། བྱུང་ཡང་བྱང་ཀྱིས་སེམས་བདེ་བ་ཆེན་པ་ལས་བྱུང་། གནས་ཀྱང་སེམས་ཀྱི་ངང་ལ་གནས། སངས་ཀྱང་སེམས་ཀྱི་ངང་ལ་རྒྱས། བྱང་ཆུབ་ཀྱི་སེམས་བདེ་བ་ཆེན་པོ་ནི། དུས་གསུམ་དུ་སྐྱེ་འགག་མེད་པས། སེམས་ཅན་ཐམས་ཅད་ཀྱི་དེམས་སུ་བཅའ་བའོ། ཡེ་ཤེས་ཐམས་ཅད་ཀྱིས་དེམས། མེ་ལོང་ལྟ་བུའི་ཡེ་ཤེས་ལ་བཅའ། དེ་ཅི་ཡི་ཕྱིར་ཞེ་ན་མེ་ལོང་ལྟ་བུའི་ཡེ་ཤེས་ཀྱིས། མི་མཁྱེན་པ་མི་མངའ་བས། མཁྱེན་པའི་ཡེ་ཤེས་ཡིན་པའི་ཕྱིར་ན། ཡེ་ཤེས་(196)ཐམས་ཅད་ཀྱིས་དེམ་མེ་ལོང་ལྟ་བུའི་ཡེ་ཤེས་ལས་བཅའ་བའོ། མེ་ལོང་ལྟ་བུའི་ཡེ་ཤེས་ཀྱིས། མ་གཟིགས་པ་མེད་པས་གཟིགས་པ་ཆེན་པོའི་ཡེ་ཤེས་ཡིན་པའི་ཕྱིར་ཀྱང་དེམས་ལ་བཅའ། མེ་ལོང་ལྟ་བུའི་ཡེ་ཤེས་ཀྱིས་མ་རྟོགས་པ་མེད་པས། རྟོགས་པ་ཆེན་པོའི་ཡེ་ཤེས་ཡིན་པས་ཀྱང་དེམས་སུ་བཅའ། མེ་ལོང་ལྟ་བུའི་ཡེ་ཤེས་ཀྱིས་སྐྱོན་ཐམས་ཅད་མ་བཅོས་པ་མེད་པས། འཇོམས་པ་ཆེན་པོའི་ཡེ་ཤེས་ལ་ཡིན་པས་ཀྱང་དེམས་སུ་བཅའ། མེ་ལོང་ལྟ་བུའི་ཡེ་ཤེས་ཀྱིས་རང་བཞིན་ནི་གར་གསལ་བར་གནས་པ་ལས་བརྟགས་དུ་མེད་པའི་ཕྱིར་དེམས་སུ་བཅའ། ཡེ་ཤེས་ཀྱིས་ཚོགས་བསམ་གྱི་མ་ཁྱབ་པ་ངང་དེ་ལས་མ་འགགས་པར་བྱུང་པས་ཀྱང་དེམས་སུ་བཅའ། ཏིང་ངེ་འཛིན་ཐམས་ཅད་ཀྱིས་དེམས་ནི། དེ་བཞིན་ཉིད་ཀྱི་ཏིང་ངེ་འཛིན་ལ་བཅའ། དེ་ཅིའི་ཕྱིར་ཞེ་ནས། དེ་བཞིན་ཉིད་ཀྱིས་ཏིང་ངེ་འཛིན་ལས་མི་གསལ་བ་མེད་པས། ཀུན་དུ་སྣང་བའི་ཏིང་ངེ་འཛིན་ཀྱང་དེ་ལས་འདུས་པས་དེམས་སུ་བཅའ། དེ་བཞིན་ཉིད་ཀྱིས་ཏིང་ངེ་འཛིན་ལས་ཏིང་ངེ་འཛིན་གྱིས་སྒོ་འབུམ་བས་རྒྱུ་ཡི་ཏིང་ངེ་འཛིན་ཀྱང་དེ་ལས་འདུས་པས་དེམས་སུ་བཅའ། དེ་བཞིན་ཉིད་ཀྱི་ཏིང་ངེ་འཛིན་ལ་དངོས་པོ་(197)དང་མཚན་མའི་རྡུལ་ཀྱང་མེད་པས། ཅི་ཡང་མ་ཡིན་པའི་ཏིང་ངེ་འཛིན་ཀྱང་དེ་ལས་འདུས་པས་དེམས་སུ་བཅའ། དེ་བཞིན་ཉིད་ཀྱིས་ཏིང་ངེ་འཛིན་ལས། ཐམས་ཅད་ལྷུན་གྱིས་རྫོགས་པས། ཡོངས་སུ་རྫོགས་པའི་ཏིང་ངེ་འཛིན་ཀྱང་དེ་ལས་འདུས་པས་དེམས་སུ་བཅའ། དེ་བཞིན་ཉིད་ཀྱིས་ཏིང་ངེ་འཛིན་ལས་ཆགས་པ་ཡེ་ནས་མི་མངའ་བས་མ་ཆགས་ཐབས་ཀྱིས་ཏིང་ངེ་འཛིན་ཀྱང་དེ་ལ་དེམས་སུ་བཅའ་བའོ། དེ་ལས་སོགས་པའི་ཏིང་ངེ་འཛིན་གྱི་ཡན་ལགས་བཅུ་དྲུག དེ་བཞིན་ཉིད་ཀྱིས་ཏིང་ངེ་འཛིན་ལས་འདུས་པས། ཏིང་ངེ་འཛིན་གྱི་དེམས་སུ་བཅའ་བའོ། ལམ་ཐམས་ཅད་དུ་ཀྱིས་དེམས་ནི་བགྲོད་དུ་མེད་པ་ལས་བཅའ། དེ་ཅིའི་ཕྱིར་ཞེ་ན། བྱང་ཆུབ་སེམས་ཀྱིས་ལམ་ལས་ཡེ་ནས་བརྩལ་དུ་མེད་པའི་དོན་སལ་གྱིས་རྟོགས་ནས། ལམ་ཞེས་བྱ་བ་ལ་འཇུགས་ཅིང་བགྲོད་དུ་མེད་དོ། འགྲོ་འདུག་ཐམས་ཅད་ཀྱིས་མཐའ་ལས་འདས་པས། བགྲོད་དུ་མེད་པའི་(198)ལམ་ལས་དེམ་སུ་བཅའ། གནས་ཐམས་ཅད་ཀྱིས་དེམ་ནི། མི་འགྱུར་བའི་དབྱིངས་དམིགས་སུ་མེད་པ་ལས་བཅའ། དེ་ཅིའི་ཕྱིར་ཞེ་ནས། བྱང་ཆུབ་ཀྱིས་སེམས་འགྱུར་བ་མེད་པའི་དབྱིངས་སུ། མི་དམིགས་པའི་ཚུལ་གྱིས། བདེ་བ་ཆེན་པོའི་ངང་ལ་བཞུགས་པས། གནས་ཀྱིས་དེམ་སུ་བཅའ། དམ་ཚིགས་ས་མ་ཡ་འབུམ་སྡེའི་དེམ་ནི། ཡེ་བསྲུངས་ཆེན་པོ་ལ་བཅའ། དེ་ཅིའི་ཕྱིར་ཞེ་ན། བྱང་ཆུབ་ཀྱིས་སེམས་ལ་འགག་གལ་ཞིང་དོགས་པ་ཡེ་ནས་མེད་དོ། བླང་དོར་མི་མངའ་བའི་ཕྱིར། ཡེ་བསྲུངས་ཆེན་པོ་བསྲུངས་དུ་མེད་པའི་སྤྱི་དམ་ལས་བཅའ། སྐུ་ཐམས་ཅད་ཀྱི་དེམ་འགྱུར་བ་མེད་པ་ལས་གཡུང་དྲུང་གིས་སྐུ་ལས་བཅའ། དེ་ཅིའི་ཕྱིར་ཞེ་ན། སེམས་ཅན་ཐམས་ཅད་ཀྱི་གཟུགས་ལས་འཆི་འཕོས་ཡོད་ཀྱང་། བྱང་ཆུབ་ཀྱིས་སེམས་ལ་འགྱུར་བ་མེད་པ་གཡུང་དྲུང་གིས་སྐུ་ཐོབས་པ་ལས། སྐྱེ་འགགས་དང་འཆི་འཕོས་མེད་པའི་ཕྱིར་དེམ་སུ་བཅའ། གསུངས་ཐམས་ཅད་ཀྱི་(199)དེམ། རང་བཞིན་མེད་པ་ལས་བཅའ། དེ་ཅིའི་ཕྱིར་ཞེ་ནས། སེམས་ཅན་ཐམས་ཅད་ཀྱིས་སྐད་སྒྲ་རུ་གྲགས་པ་ལས་འགགས་པ་ཡོད་དོ། བྱང་ཆུབ་ཀྱིས་སེམས་བདེ་བ་ཆེན་པོ་རང་བཞིན་མེད་པའི་གསུངས་ནི། དུས་གསུམ་དུ་མི་འགགས་པས་གསུང་གིས་དེམ་སུ་བཅའོ། ཐུགས་ཐམས་ཅད་ཀྱིས་དེམ། མཉམས་ཉིད་འཁྲུལ་པ་མེད་པ་ལ་བཅའ། དེ་ཅིའི་ཕྱིར་ཞེ་ན། མ་རྟོགས་པ་ཐམས་ཅད་བདག་དང་གཞན་དུ་འཛིན་པ་ལས་དང་། ཕྱིན་ཅི་ལོག་ལས་འཁྲུལ་པ་ཏེ། བྱང་ཆུབ་ཀྱིས་སེམས་ལ་ཐུགས་ཉིད་རྣམ་པར་དག་པ་ནི། མཉམས་ཉིད་འཁྲུལ་པ་མེད་པའི་གདེང་དུ་གྱུར་པས་ཐུགས་ཀྱི་དེམ་སུ་བཅའ། ཡོན་ཏན་ཐམས་ཅད་ཀྱིས་དེམ། ལེགས་པ་ཀུན་འབྱུང་ནས་འབྱུང་པའི་ཚོགས་མ་འགག་པར་ཀུན་ལས་སྙོམས་པ་ལ་བཅའ། དེ་ཅིའི་ཕྱིར་ཞེ་ན། མ་རྟོགས་པ་འཁོར་བ་ལས་གནས་པ་རྣམས་ཀྱི། ཡོན་ཏན་ཕྲ་མོས་ཀུན་ལས་སྙོམས་པར་མི་འགྲུབས་ཅིང་། ཕུན་སུམ་འཚོགས་པ་ལས་མ་ཡིན་ནོ། བྱང་ཆུབ་སེམས་བདེ་བ་ཆེན་པོའི་ཡོན་ཏན་(200)ནི། ལེགས་པ་ཐམས་ཅད་འབྱུང་བའི་ཚོགས་ཡེ་ནས་མ་འགགས་པས། སྣང་སྲིད་ཡོངས་ལས་སྙོམས་པའི་ཕྱིར་ཡོན་ཏན་གྱི་དེམ་སུ་བཅའ་བའོ། ཕྲིན་ལས་ཐམས་ཅད་ཀྱི་དེམ་བརྩལ་བ་མེད་པར་ལྷུན་གྱིས་གྲུབ་པ་ལ་བཅའ། དེ་ཅིའི་ཕྱིར་ན། སེམས་ཅན་གྱིས་ལས་བརྩལ་བ་དང་བྲལ་བས། གྲུབ་ཅིང་ཞེན་པ་མེད་པ་ལ། བྱང་ཆུབ་ཀྱིས་སེམས་བདེ་བ་ཆེན་པོ་རྟོགས་པའི་དུས་ནས། ཕྲིན་ལས་ཐམས་ཅད་རྩོལ་བ་མེད་པར་ལྷུན་གྱིས་གྲུབ་ནས། ཟིན་དང་མ་ཟིན་པ་གཉིས་སུ་མེད་པས་འཕྲིན་ལས་ཀྱི་དེམ་སུ་བཅའ། ལྟ་བ་ཐམས་ཅད་ཀྱི་དེམ་རྟོགས་པ་ཆེན་པོ་ལ་བཅའ། དེ་ཅིའི་ཕྱིར་ཞེ་ན། སེམས་ཅན་འཁྲུལ་པའི་བློ་དང་ལྡན་པ་རྣམས་ཤ་ཡི་མིག་དང་མ་བྲལ་བསྭ། སངས་རྒྱས་པའི་འབྲས་བུ་ནི་མི་རྟོགས་སྟེ། བྱང་ཆུབ་ཀྱིས་སེམས་སྤྱི་རྒྱ་རླབས་ཀྱིས་གཅོད་པའི་བྱིན་རླབས་ཀྱིས། རྟོགས་པ་ཆེན་པོའི་གདེང་དུ་གྱུར་པའི་དུས་ནས། སངས་རྒྱས་པའི་འབྲས་(201)བུ་གསལ་བར་རྟོགས་ཏེ། མཐོང་བ་དང་མ་མཐོང་པ་གཉིས་སུ་མེད་པའི་ཕྱིར། ལྟ་བའི་དེམ་སུ་བཅའོ། སྤྱོད་པ་ཐམས་ཅད་ཀྱིས་དེམ་རྣམ་པར་དག་པ་ལ་བཅའ། ཅིའི་ཕྱིར་ནས། སེམས་ཅན་འཁོར་བ་ལ་གནས་པ་རྣམས། སྤྱོད་པ་རྣམ་པར་མ་དག་པས། བག་ཆགས་ཀྱི་རྗེས་སུ་ཞུགས་ནས། འཁོར་བ་ལ་ལོངས་སྤྱོད་འདོགས་ཏེ། བྱང་ཆུབ་ཀྱིས་སེམས་ལས་སྤྱོད་པ་ལ་ཐམས་ཅད་ཡེ་ནས་རྣམ་པར་དག་ནོ། སྤྱོད་དང་མི་སྤྱོད་གཉིས་སུ་མེད་པས། སྤྱོད་པའི་སེམས་སུ་བཅའ་བའོ། སྨོན་ལམ་ཐམས་ཅད་ཀྱིས་སེམས་ནི། རེ་དོགས་མེད་པ་ལ་བཅའ། ཅིའི་ཕྱིར་ན། སེམས་ཅན་རྣམས་ནི། གཤེད་ན་སྟོན་པ་ཅིག་བྱོན་ནས། དེས་ཁྲིད་ནས་བདེ་བའི་གནས་གཅིག་དུ་འགྲོ་བའམ། དེ་མ་ངོས་ན་མི་ཕྱིན་གྱིས་དགོས་པ་ལས་སོགས་སྟེ། རེ་དོགས་གཉིས་སུ་བཅས་པས། ཡང་དག་པའི་འབྲས་བུ་ཐོབས་པར་མི་འགྱུར་ཏེ། བྱང་ཆུབ་ཀྱིས་སེམས་བདེ་བ་ཆེན་པོ་རེ་སྨོན་ཐམས་ཅད་དང་བྲལ་བས། བརྩལ་དུ་མེད་པའི་དབྱིངས་སུ་རེ་དོགས་མེད་པར་སངས་རྒྱས་པས་དེམ་སུ་བཅའོ། དགོངས་པ་ཐམས་ཅད་ཀྱི་དེམས་ནི། མ་གཡོས་པའི་ངང་ལས་མ་གཡེངས་པ་ལ་བཅའ། དེ་ཅིའི་ཕྱིར་ན། མ་རྟོགས་པ་དགོངས་པ་དང་མི་ལྡན་པ་རྣམས་ནི། (202)ཡིད་གཡོའ་ཞིང་འཁྲུལ་པར་བྱེད་དེ། སེམས་ཅན་གྱིས་ལས་ལ་གཡེངས་ནས་ཡང་དག་པའི་འབྲས་བུ་ལ་འགྲིབས་ཏེ། སེམས་བདེ་བ་ཆེན་པོ་རྟོགས་པའི་དུས་ནས། དགོངས་པ་ཟབ་མོ་མ་གཡོས་པའི་ངང་ལས། གསལ་ལས་མ་གཡེངས་པར་བཞུགས་པས། སངས་རྒྱས་པའི་འབྲས་བུ་ལགས་ཆངས་མར་ཐོབ་ཏེ། དེ་ཡིས་ཕྱིར་ན་དགོངས་པའི་དེམ་སུ་བཅའ། འབྲས་བུ་ཐམས་ཅད་ཀྱིས་དེམ་ནི། ཡང་དག་པར་རྫོགས་པའི་སངས་རྒྱས་ལས་བཅའ་སྟེ། དེ་ཅིའི་ཕྱིར་ན། བླ་ན་མེད་པ་ཡང་དག་པར་སངས་རྒྱས་པ་ལས། སྐྱེ་འགགས་མེད་པའི་ཕྱིར་ན་ཡང་དེམ་སུ་བཅའ། མཐའ་ལས་འདས་པའི་ཕྱིར་ཀྱང་དེམ་སུ་བཅའ། དུས་གསུམ་དུ་འགྱུར་བ་མེད་པའི་ཕྱིར་ཀྱང་དེམ་སུ་བཅའ། འབྲས་བུ་ཐམས་ཅད་ལྷུན་གྱིས་རྫོགས་པའི་ཕྱིར་ཀྱང་དེམ་སུ་བཅའ་བའོ། འདི་ནས་མར་ལ་ནི་གཟེར་བུ་ཉི་ཤུ་རྩ་གཅིག་གི་སྐབས་སྟོན་ཏེ། འཆོར་བ་མེད་པ་གཡུང་དྲུང་གིས་གཟེར་ཆེན་པོ་བདུན་དང་། འདུ་འབྲལ་མེད་པ་ཡེ་ཤེས་ཀྱི་གཟེར་བུ་ཆེན་པོ་བདུན་དང་། ཉམས་ང་མེད་པ་དོན་གྱིས་གཟེར་ཆེན་པོ་བདུན་དང་། ཉི་ཤུ་རྩ་གཅིག་གོ་འཆོར་བ་མེད་པ་གཡུང་དྲུང་གིས་གཟེར་ཆེན་པོ་བདུན་(203)གང་ཞེ་ན། བྱང་ཆུབ་ཀྱིས་སེམས་སྟོང་ཞིང་བདག་མེད་པར་རྟོགས་པའི་དུས་ནས། སྣང་སྲིད་ཐམས་ཅད་ནམ་མཁའི་དབྱིངས་ནས་འཆོར་བ་མེད་པ་གཡུང་དྲུང་གིས་གཟེར་ཆེན་བཏབས་ཏེ། སྣོད་དེ་ལས་འཆོར་བ་མེད་པ་དོགས་པ་མེད། བྱང་ཆུབ་ཀྱིས་སེམས་ཁྱབ་བདལ་ཆེན་པོའི་ཡེ་ཤེས་དང་ལྡན་པར་རྟོགས་ནས། བོན་གྱིས་སྒོ་མོ་བརྒྱད་ཁྲི་བཞི་སྟོང་དང་། བོན་གྱིས་དབྱིངས་ནས་འཆོར་བ་མེད་པར། གཡུང་དྲུང་གིས་གཟེར་བཏབས་ཏེ། དབྱིངས་དེ་ལས་འཆོར་བའི་དོགས་པ་མེད། བྱང་ཆུབ་ཀྱིས་སེམས་སྐྱེ་བ་མེད་པར་གདོད་ནས་དག་པས། སྐྱེ་འགྲོ་ཐམས་ཅད་སེམས་ཀྱི་དབྱིངས་ནས་འཆོར་བ་མེད་པ་གཡུང་དྲུང་གིས་གཟེར་ཆེན་པོ་བཏབས་ཏེ། ངང་དེ་ལས་འཆོར་བ་དུ་དོགས་པ་མེད། བྱང་ཆུབ་ཀྱིས་སེམས་ཡེ་ནས་བདེ་བ་ཆེན་པོ་དང་ལྡན་པས། དོན་དམ་པའི་འབྲས་བུ་འཆོར་བ་མེད་ཏེ། གཡུང་དྲུང་གིས་གཟེར་ཆེན་བཏབས། བྱང་ཆུབ་ཀྱིས་སེམས་ཡེ་ནས་དེ་བཞིན་(204)ཉིད་ཀྱིས་ཏིང་ངེ་འཛིན་དང་བྲལ་བས་ལྡན་པས། ཡོན་ཏན་གྱིས་ཚོགས་ཐམས་ཅད་འཆོར་བ་མེད་པས། གཡུང་དྲུང་གིས་གཟེར་ཆེན་བཏབས་པས་འཆོར་དུ་དོགས་པ་མེད། བྱང་ཆུབ་ཀྱིས་སེམས་ཡེ་ནས་དགོངས་པ་ཟབ་མོ་དང་ལྡན་པས། ལྷུན་གྱིས་གྲུབ་པའི་འཕྲིན་ལས་ལ་འཆོར་བ་མེད་པས། གཡུང་དྲུང་གིས་གཟེར་ཆེན་བཏབས་པས། འཆོར་དུ་དོགས་པ་མེད་པས། བྱང་ཆུབ་ཀྱིས་སེམས་ལ་རྨད་དུ་བྱུང་པའི་གཙུག་མི་འགྱུར་བས། ཕྱོགས་བཅུ་ཐམས་ཅད་ཀྱི་འོད་འཆོར་བ་མེད་པས། གཡུང་དྲུང་གིས་གཟེར་ཆེན་བཏབས་པས་འཆོར་དུ་དོགས་པ་མེད་པས། འདུ་འབྲལ་མེད་པ་ཡེ་ཤེས་ཀྱི་གཟེར་བདུན་ནི། བྱང་ཆུབ་ཀྱིས་སེམས་ཡེ་ཤེས་རིག་པའི་སྤྱན་དང་ལྡན་པས། ལམ་ཐམས་ཅད་དང་འདུ་འབྲལ་མེད། བྱང་ཆུབ་ཀྱིས་སེམས་མཉམས་པ་ཉིད་ཀྱི་དོན་དང་ལྡན་པས། བོན་ཉིད་དང་སེམས་ཉིད་ལས་འདུ་འབྲལ་མེད་དེ། ཡེ་ཤེས་ཀྱི་གཟེར་རོ། བྱང་ཆུབ་ཀྱིས་སེམས་ཀུན་གཞི་མ་གཡོས་པའི་ཀློང་ནས། གསལ་བ་ཡེ་ཤེས་ཀྱི་འོད་ཉིད་ལ་ལས་(205)ཉིད་ཤར་བས། ཀུན་གཞིའ་དང་རིག་པ་ལས་འདུལ་འབྲལ་མེད་པ་ལས། ཡེ་ཤེས་ཆེན་པོའི་གཟེར་རོ། བྱང་ཆུབ་ཀྱིས་སེམས་ཀྱིས་དབྱིངས་དང་ཡེ་ཤེས་གཉིས་སུ་མེད་པར་སལ་གྱིས་རྟོགས་པས། ཐབས་དང་ཤེས་རབ་ལས་འདུ་འབྲལ་མེད་དེ་ཡེ་ཤེས་ཀྱི་གཟེར་རོ། བྱང་ཆུབ་ཀྱིས་སེམས་ངང་ལས་མ་གཡོས་པ་ལས། ངང་ཉིད་མ་བཅོས་པར་གནས་པས། ངང་དང་རང་བཞིན་འདུ་འབྲལ་མེད་དེ་ཡེ་ཤེས་ཆེན་པོ་གཟེར་རོ། བྱང་ཆུབ་ཀྱིས་སེམས་ཡེ་ནས་གསལ་བའི་ཡེ་ཤེས་ཀྱིས་ཚོགས་མ་འགགས་པར་ཉིད་ལ་ཉིད་ཤར་བས། མི་གཡོའ་བ་དང་མ་གཡེངས་པ་ལས་འདུ་འབྲལ་མེད་དོ། ཡེ་ཤེས་ཆེན་པོའི་འོད་ཟེར་རོ། བྱང་ཆུབ་ཀྱིས་སེམས་མཚོན་པས་མྱ་ངན་ལས་ཡེ་ནས་འདས་པས། ཡང་དག་པ་དང་བདེན་པ་ཆེན་པོ་ལས་འདུ་འབྲལ་མེད་པས། ཡེ་ཤེས་ཆེན་པོའི་གཟེར་རོ། ཉམས་ང་བ་མེད་པ་དོན་གྱིས་གཟེར་ནི། འགྱུར་བ་མེད་པའི་དབྱིངས་ནས། ཐོགས་པ་མེད་པའི་ཡེ་ཤེས་རྩལ་སྦྱོང་བ་ལས། ཉམས་ང་བ་མེད་དེ། དབྱེ་ཡི་མི་ཕྱེད་པའི་ཕྱིར་ནས། དོན་གྱིས་གཟེར་ཆེན་ནོ། སྟོང་པ་ཆེན་པོའི་དབྱིངས་ནས། གསལ་བ་ཆེན་པོའི་ཡེ་ཤེས་ཀྱིས་རྩལ་སྦྱོངས་བ་ལ། ཉམས་ང་(206)མེད་པ་དེ། དབྱེ་ཡིས་མི་ཕྱེད་པའི་ཕྱིར་དོན་གྱིས་གཟེར་ཆེན་པོ་ནི། སྐྱེ་བ་མེད་པའི་དབྱིངས་ནས། མ་འགགས་པའི་ཡེ་ཤེས་ལ་རྩལ་སྦྱོང་བ་ལས། ཉམས་ང་བ་མེད་དེ། དབྱེ་ཡིས་མི་ཕྱེད་པའི་ཕྱིར་ནས།   དོན་གྱིས་གཟེར་ཆེན་ནོ། མི་དམིགས་པའི་དབྱིངས་ནས། ཅིར་ཡང་གསལ་བའི་ཡེ་ཤེས་ལས་རྩལ་སྦྱངས་བ་ལས། ཉམས་ང་བ་མེད་དེ། དབྱེ་ཡིས་མི་ཕྱེད་པའི་ཕྱིར་ན། དོན་གྱིས་གཟེར་ཆེན་ནོ། རང་བཞིན་མེད་པའི་དབྱིངས་ནས་ལྷུན་གྱིས་རྫོགས་པའི་ཡེ་ཤེས་རྩལ་སྦྱངས་པ་ལས། ཉམ་ང་བ་མེད་དེ། དབྱེ་ཡིས་མི་ཕྱེད་པའི་ཕྱིར་ན། དོན་གྱིས་གཟེར་ཆེན་ནོ། མཚན་མ་མེད་པའི་དབྱིངས་ནས། གསལ་བའི་འོད་དང་ལྡན་པའི་ཡེ་ཤེས་རྩལ་སྦྱངས་བ་ལ། ཉམ་ང་བ་མེད་དེ། དབྱེ་ཡིས་མི་ཕྱེད་པའི་ཕྱིར་ནས་དོན་གྱིས་གཟེར་ཆེན་ནོ། ཡོངས་སུ་རྒྱ་མ་ཆད་པའི་དབྱིངས་ནས། གཙུག་མི་འགྱུར་བའི་ཡེ་ཤེས་རྩལ་སྦྱངས་བ་ལས། ཉམས་ང་བ་མེད་དེ་དབྱེ་ཡིས་མི་ཕྱེད་པའི་ཕྱིར་ནས། དོན་གྱིས་གཟེར་ཆེན་ནོ། འོན་ཏང་ན་གཡོའ་བ་མེད་པའི་དབྱིངས་ནས། མ་བཅོས་པའི་ཡེ་ཤེས་ཉིད་ལས་ཉིད་ཤར་གསལ་ཞེས་བྱའོ། འདི་ནས་མར་ནི་ཐ་སྙེད་པའི་སྐབས་སྟོན་ཏེ། ཡང་སེམས་ཀྱིས་(207)དབྱིངས་ནས། རིག་པའི་བཅུད་ཤར་བ་ལས། ཐམས་ཅད་མ་ལུས་པ་ཀུན་ལས་རང་བཞིན་ཡོངས་ཀྱིས་གསལ། ཐམས་ཅད་གསལ་བ་མེད་པའི་མཐའ་ལས་འདས། རང་བཞིན་མེད་པས་ཡོད་པའི་མཐའ་ལས་འདས་པས། གཉིས་སུ་མེད་པས་སོ་སོའི་མཐའ་ལས་འདས། འདས་པའི་བོན་ལས་ཡེ་ནས་བཤད་དུ་མེད། དངོས་པོ་མཚན་མ་ཡངས་དང་བྲལ་བ་ཡིས། རྟགས་ཅེས་བྱ་བའི་ཐ་སྙེད་ཡེ་ནས་སེམས་ལས་མེད། འགྱུར་མེད་གཡུང་དྲུང་བོན་གྱིས་སྐུ་ཐོབས་པས། ཆད་ཅེས་བྱ་བའི་ཐ་སྙེད་ཡེ་ནས་སེམས་ལས་མེད། གཟུགས་འཛིན་ཡུལ་ལས་ཡེ་ནས་འདས་པ་ཡིས། སྣང་ཞེས་བྱ་བའི་ཐ་སྙེད་ཡེ་ནས་སེམས་ལས་མེད། ཐིག་ལེ་དབྱིངས་ནས་ཡེ་ནས་རྫོགས་པ་ཡིས། སྟོང་ཞེས་བྱ་བའི་ཐ་སྙེད་ཡེ་ནས་སེམས་ལས་མེད། སྣང་མེད་དཔེ་ལས་ཡེ་ནས་འདས་པ་ཡིས། ཡོད་ཅེས་བྱ་བའི་ཐ་སྙེད་སེམས་ལས་མེད། ཡེ་ཤེས་འོད་དུ་ཡེ་ནས་གསལ་བ་ལས། མེད་དུ་དོགས་པའི་ཐ་སྙེད་ཡེ་ནས་སེམས་ལས་མེད། སྐྱེ་མེད་གདོད་ནས་ཡེ་ནས་དག་པ་ཡིས། སྐྱེ་བའི་ཐ་སྙེད་ཡེ་ནས་སེམས་ལས་མེད། འཆི་མེད་སྐྱེས་སྣང་བརྩན་དུ་གྱུར་པ་ཡིས། (208)འགགས་ཅེས་བྱ་བའི་ཐ་སྙེད་ཡེ་ནས་སེམས་ལས་མེད། ཡེ་ཤེས་ངང་ལས་ཡེ་ནས་སེམས་ལས་གནས་པ་མེད། སྒོམས་ཞེས་བྱ་བའི་ཐ་སྙེད་ཡེ་ནས་སེམས་ལས་མེད། མ་བརྩལ་ལྷུན་གྱིས་ཡེ་ནས་གྲུབ་པ་ཡིས། སྒྲུབས་ཅེས་བྱ་བའི་ཐ་སྙེད་སེམས་ལ་ཡེ་ནས་མེད། རྟོགས་པ་ཆེན་པོའི་ཕུལ་དུ་ཕྱིན་པ་ཡིས། ལྟ་བའི་ཐ་སྙེད་སེམས་ལས་ཡེ་ནས་མེད། འགལ་དུ་དོགས་པས་ཡེ་ནས་མེད་པ་ཡིས། བསྲུངས་ཞེས་བྱ་བའི་ཐ་སྙེད་སེམས་ལས་ཡེ་ནས་མེད། བཅིང་བགྲོལ་གཉིས་ཀྱིས་མཐའ་ལས་ཡེ་ནས་འདས་པ་ཡིས། སྣང་ཞེས་བྱ་བའི་ཐ་སྙེད་ཡེ་ནས་སེམས་ལ་མེད། མན་ངག་གདེང་དང་ཡེ་ནས་ཆས་པ་ཡིས། གོལ་ཞེས་བྱ་བའི་ཐ་སྙེད་ཡེ་ནས་སེམས་ལས་མེད། ཡང་དག་བདེན་པའི་དོན་ལ་ཡེ་ནས་གནས་པ་ཡིས། སྒྲོ་བསྐུར་བྱ་བའི་ཐ་སྙེད་སེམས་ལས་ཡེ་ནས་མེད། ཐིག་ལེ་ཉག་ཅིག་མ་རུ་གྱུར་པ་ཡིས། གཞན་དབང་བྱ་བའི་ཐ་སྙེད་ཡེ་ནས་སེམས་ལས་མེད། ཡེ་ཤེས་འོད་དུ་ཡེ་ནས་གསལ་བ་ཡིས། སྒྲིབ་ཅེས་བྱ་བའི་ཐ་སྙེད་སེམས་ལས་ཡེ་ནས་མེད། སྟོབས་ཆེན་ཤུགས་ཀྱིས་ཡེ་ནས་བྱུང་བ་ཡིས། མ་(209)གྲུབས་བྱ་བའི་ཐ་སྙེད་སེམས་ལས་ཡེ་ནས་མེད། ཤེས་རབ་གསལ་བའི་ས་ལས་གནས་པ་ཡིས། འཁྲུལ་ཞེས་བྱ་བའི་ཐ་སྙེད་སེམས་ལས་ཡེ་ནས་མེད། བཟོད་ཐོབས་བདེ་ཆེན་མཆོག་དུ་གྱུར་པ་ཡིས། གདོན་ཞེས་བྱ་བའི་ཐ་སྙེད་སེམས་ལས་ཡེ་ནས་མེད། ཡོད་མེད་རྟགས་ཆད་མཐའ་ལས་ཡེ་ནས་འདས་པ་ཡིས། འདི་ཞེས་བྱ་བར་གདགས་པའི་ཐ་སྙེད་ཡེནས་སེམས་ལས་མེད། ནམ་མཁའི་ངོགས་བཞིན་ཡེ་ནས་གནས་པ་ཡིས། ཁ་དོག་དབྱེ་བའི་ཐ་སྙད་སེམས་ལས་ཡེ་ནས་མེད། ཁྱབ་བདལ་ཡེ་ཤེས་འོད་དུ་རྫོགས་པ་ཡིས། ཕྱོགས་མཚམས་བྱང་བའི་ཐ་སྙེད་སེམས་ལས་ཡེ་ནས་མེད། ཐིག་ལེའི་ངང་ལས་ཡེ་ནས་མཉམས་པ་ཡིས། སོ་སོར་གདགས་པའི་ཐ་སྙེད་སེམས་ལས་ཡེ་ནས་མེད། འདས་པ་ཆེན་པོར་ཡེ་ནས་གྱུར་པ་ལས། མཚོན་ཅིང་བརྗོད་དུ་དེ་ལས་ག་ལས་ཡོད། འདི་ནས་མར་ནི་རྩོལ་བ་དང་བྲལ་བའི་སྐབས་སྟོན་སྟེ། སྣང་ཞིང་སྲིད་པ་ཐམས་ཅད་ནམ་མཁའི་དབྱིངས་སུ་རྩོལ་བ་དང་བྲལ་བས། བོན་ཅན་མཚན་མར་སྣང་བ་ཐམས་ཅད། བོན་ཉིད་ཀྱི་དབྱིངས་སུ་རྩོལ་བ་དང་(210)བྲལ། སྐྱེ་འགྲོ་ཐམས་ཅད་བྱང་ཆུབ་ཀྱིས་སེམས་ཀྱིས་དབྱིངས་སུ་རྩོལ་བ་དང་བྲལ། ཕུང་པོ་ལྔ་རྣམ་པར་ཤེས་པ་དབྱིངས་སུ་རྩོལ་བ་དང་བྲལ། རྣམ་པར་ཤེས་པའི་ཚོགས་བརྒྱད་ལས་ཀུན་གཞི་རྣམ་པར་ཤེས་པའི་ཀློང་དུ་རྩོལ་བ་དང་བྲལ། ཡེ་ཤེས་ལྔ་སྟོང་པ་ཉིད་ཀྱིས་ཡེ་ཤེས་ཀྱི་དབྱིངས་སུ་རྩོལ་བ་དང་བྲལ། སྐུ་ལྔ་གཡུང་དྲུང་གིས་མི་འགྱུར་བའི་དབྱིངས་སུ་རྩོལ་བ་དང་བྲལ། སྐྱེ་མཆེད་བཅུ་གཉིས་ལས་སྐྱེ་བ་མེད་པའི་དབྱིངས་སུ་རྩོལ་བ་དང་བྲལ་བ། ཁམས་བཅྭོ་བརྒྱད་ཡིད་ཀྱིས་རྣམ་པར་ཤེས་པའི་ཁམས་སུ་རྩོལ་བ་དང་བྲལ་ནས། ཐམས་ཅད་ནས་ཐམས་ཅད་དུ་དབྱིངས་དག་པས་མ་གཡོས་པར་རྩོལ་བ་དང་བྲལ། འོང་ཏིང་ནས་འགགས་པ་མེད་པའི་དབྱིངས་སུ་གསལ་བ་ཡེ་ཤེས་ཀྱིས་ཐིག་བཏབས་པ་ལས་གཡོ་རྩོལ་བ་མེད་དེ། ལུང་ལས་ཀྱང་ཡངས་ཞིང་རྒྱ་ཆེ་བ་ནམ་མཁའི་རང་བཞིན་ཅན། གཏིང་དཔག་བརྟགས་དཀའ་བ་རྒྱ་མཚོའི་ཕྲ་རབ་རྡུལ། ཡོན་ཏན་ཀུན་འབྱུང་རིན་ཆེན་ཕུང་པོ་འདྲ། ཐིག་ལེ་དབྱིངས་ནས་རང་འབྱུང་མངོན་སངས་རྒྱས། ཞེས་བྱ་བ་ཏེ། མ་གཡོས་པའི་དབྱིངས་ནས་མ་བཅོས་པ་མ་ནོར་བའི་ཐིག་འདེབས་པ་(211)ལས། གཡོའ་ཞིང་རྩོལ་བ་མེད་པས་གསལ་བའི་ཐིག་འདེབས་གདབ་པར་བྱའོ། ཡེ་ནས་མི་གཡོ་བའི་དབྱིངས་སུ་མ་བཅོས་པའི་ཐིག་བཏབས་པ་ལས། ཡེ་ནས་གཡོའ་ཞིང་རྩོལ་བ་མེད་པ། མི་འགྱུར་བའི་དབྱིངས་སུ་གསལ་བ་གཡུང་དྲུང་གི་ཐིག་བཏབས་པ་ལས། ཡེ་ནས་གཡོའ་ཞིང་རྩོལ་བ་མེད། ཀུན་བཟང་ཡངས་པའི་དབྱིབས་སུ། བདེ་ཆེན་དོན་གྱིས་ཐིག་བཏབས་པ་ལས། ཡེ་ནས་གཡོ་ཞིང་རྩོལ་བ་མེད། མཚན་མ་མེད་པའི་ལས་དབྱིངས་སུ། ཤེས་རབ་ཐབས་ཀྱིས་ཐིག་བཏབས་པ་ལས།  ཡེ་ནས་གཡོ་ཞིང་རྩོལ་བ་མེད་པ། ཟད་པ་མེད་པའི་དབྱིངས་སུ་སྤངས་ལེན་མེད་པའི་ཐིག་བཏབས་པ་ལ། ཡེ་ནས་གཡོ་ཞིང་རྩོལ་བ་མེད། མཉམས་པ་ཉིད་ཀྱི་དབྱིངས་སུ། བྱམས་པ་ཆེན་པོའི་ཐིག་བཏབས་པ་ལ། ཡེ་ནས་གཡོ་ཞིང་རྩོལ་བ་མེད། མཐའ་ལས་འདས་པའི་དབྱིངས་སུ། རེ་དོགས་མེད་པའི་ཐིག་བཏབས་པ་ལ། ཡེ་ནས་གཡོ་ཞིང་(212)རྩོལ་བ་མེད། མུ་མེད་པའི་དབྱིངས་སུ་ཡེ་ཤེས་སྒྲོན་མའི་ཐིག་བཏབས་པ་ལས། ཡེ་ནས་གཡོའ་ཞིང་རྩོལ་བ་མེད་པ། དཔག་དུ་མེད་པའི་དབྱིངས་སུ། རིག་པ་མཆོག་གིས་ཐིག་བཏབས་པ་ལ། ཡེ་ནས་གཡོའ་ཞིང་རྩོལ་བ་ལ་མེད། ཀློང་ཆེན་འབྱམས་པའི་དབྱིངས་སུ། མ་ཆགས་ཐབས་ཀྱིས་ཐིག་བཏབས་པ་ལ། ཡེ་ནས་གཡོའ་ཞིང་རྩོལ་བ་མེད་དེ། རང་བཞིན་མེད་པའི་དབྱིངས་སུ། གསལ་བ་འོད་ཀྱིས་ཐིག་བཏབས་པ་ལ། ཡེ་ནས་གཡོའ་ཞིང་རྩོལ་བ་མེད་དེ། ཡོངས་སུ་དག་པའི་དབྱིངས་སུ། ཐབས་ཆེན་གྲུབ་པའི་ཐིག་བཏབས་པ་ལས། ཡེ་ནས་གཡོ་ཞིང་རྩོལ་བ་མེད་དེ། མཚན་མ་དང་བྲལ་བའི་དབྱིངས་སུ། མངོན་པར་བྱང་ཆུབ་པའི་ཐིག་བཏབས་པ་ལ། ཡེ་ནས་གཡོ་ཞིང་རྩོལ་བ་མེད་པ། སྐྱེ་བ་མེད་པའི་དབྱིངས་སུ་གསལ་ལས་མ་འགགས་པའི་ཐིག་བཏབས་པ་ལ། ཡེ་ནས་གཡོ་ཞིང་རྩོལ་བ་མེད་པ་ལ། འཆི་(213)འཕོས་མེད་པའི་དབྱིངས་སུ་རྨད་དུ་བྱུང་པའི་ཐིག་བཏབས་པ་ལས། ཡེ་ནས་གཡོའ་ཞིང་རྩོལ་བ་མེད་པ། བདེ་བ་ཆེན་པོའི་དབྱིངས་སུ། དེ་བཞིན་ཉིད་ཀྱིས་ཐིག་བཏབས་པ་ལས། ཡེ་ནས་གཡོའ་ཞིང་རྩོལ་བ་མེད་དེ། དེ་ཡིས་ཕྱིར་ནས་སྣང་སྲིད་གཡོ་རྩོལ་དང་བྲལ་བ་ནི། དབུས་དང་མཐའ་ལ་མི་གནས་པས། བོན་ཅན་གཡོའ་རྩོལ་དང་བྲལ་བ་ནི། ཚིག་དང་ཡི་གེ་ལ་མི་གནས། སེམས་ཅན་གཡོའ་རྩོལ་དང་བྲལ་བ་ནི། འཁོར་བའི་སྐྱེ་འགགས་ལ་མི་གནས་ཏེ། མ་གཡོས་པའི་དབྱིངས་དག་པ་ནས། ཡེ་ཤེས་ཆེན་པོ་ཉིད་ལ་ཉིད་གསལ་བ་ལ། གཡོའ་ཞིང་རྩོལ་བ་མེད་ཅེས་བྱའོ། འདི་ནས་མར་ན་བཅོས་སུ་མེད་པའི་སྐབས་སྟོན་སྟེ། ཀུན་གཞི་ནམ་མཁའ་ལྟར་ཡོངས་སུ་རྒྱ་མ་ཆེད་བ་ལས། གསལ་བའི་ཡེ་ཤེས་ཁྱབ་ལ་བདལ་དུ་ཤར་བ་ལས། ཡེ་ནས་མ་བཅོས་སུ་མེད་ཏེ། ཀུན་གཞི་མ་བཅོས་པའི་དབྱིངས་ནས། ཡེ་ཤེས་ཆེན་པོ་ཉིད་ལས་ཉིད་གསལ་བ་མ་བཅོས་པ་ཡེ་ནས་མ་བཅོས་སུ་མེད་དེ། ཀུན་གཞི་ཟད་པ་མེད་པའི་ཀློང་དུ་དག་པ་ནས། ཡེ་ཤེས་སྤོངས་ལེན་(214)མེད་པ་ལས་ཉིད་ལས་ཉིད་གསལ་བ་ལས། ཡེ་ནས་བཅོས་སུ་མེད། ཀུན་གཞི་ཡེ་ནས་མཉམས་པ་ཉིད་ཆེན་པོའི་ཀློང་ནས། བྱམས་པ་ཆེན་པོའི་ཡེ་ཤེས་ཉིད་ལས་ཉིད་གསལ་བ་ཡེ་ནས་བཅོས་སུ་མེད། ཀུན་གཞི་གཡོ་བ་མེད་པའི་དབྱིངས་ནས། ཡེ་ཤེས་རེ་དོགས་མེད་པ་མཉམ་ཉིད་ལ་ཉིད་གསལ་བ་ལས། ཡེ་ནས་བཅོས་སུ་མེད་པ། ཀུན་གཞིའ་མཐར་ཐུགས་པའི་མུ་མེད་པ་ལས། ཡེ་ཤེས་གསལ་བ་ཁྱབ་པ་ཆེན་པོར་ཤར་བ་ལས། ཡེ་ནས་བཅོས་སུ་མེད་པ། ཀུན་གཞི་དཔག་དུ་མེད་པའི་དབྱིངས་ནས། ཡེ་ཤེས་བདལ་པ་ཆེན་པོར་ཡེ་ནས་གསལ་བ་ལས། ཡེ་ནས་བཅོས་སུ་མེད། ཀུན་གཞིའ་ཀློང་ཆེན་འབྱམས་ཡས་པའི་དབྱིངས་ནས། ཡེ་ཤེས་ཆགས་མེད་ཀུན་ལས་སྙོམས་པར་ཤར་བ་ལས་ཡེ་ནས་བཅོས་སུ་མེད། ཀུན་གཞི་སྐྱེ་བ་མེད་པའི་དབྱིངས་ནས། ཡེ་ཤེས་གསལ་བ་ལ་མ་འགག་པར་ཤར་བ་ལས། ཡེ་ནས་བཅོས་སུ་མེད། ཀུན་གཞི་རང་བཞིན་མེད་པའི་དབྱིངས་ནས་ཡེ་ཤེས་ཆེན་པོ་ལྷུན་ལས་རྫོགས་པའི་ལས་ཡེ་ནས་བཅོས་སུ་མེད། ཀུན་གཞི་མཚན་མ་མེད་པའི་དབྱིངས་ནས། ཡེ་ཤེས་གསལ་བ་ལ་འོད་དུ་ཤར་བས་ལས། ཡེ་ནས་བཅོས་སུ་མེད་པ་ལས། ཀུན་གཞི་ཡོངས་སུ་རྒྱ་མ་ཆད་པའི་དབྱིངས་ནས། ཡེ་ཤེས་སུ་འགྱུར་བ་མེད་པར་ཤར་བ་ལས། ཡེ་ནས་བཅོས་སུ་མེད་པ་ལ། ཀུན་གཞི་ལས་འགྱུར་བ་མེད་དབྱིངས་ནས། ཡེ་ཤེས་གཡུང་དྲུང་འོད་དུ་གསལ་བ་ལས། ཡེ་ནས་བཅོས་སུ་མེད་པ་ལས། ཀུན་གཞི་ཡངས་པ་ཆེན་པོའི་དབྱིངས་སུ། ཡེ་ཤེས་ཁྱབ་པ་ཆེན་པོར་ཤར་བ་ལ་ཡེ་ནས་བཅོས་སུ་མེད། ཀུན་གཞིའ་སྒྲོ་བསྐུར་མེད་པའི་དབྱིངས་སུ། ཡེ་ཤེས་བཏང་བྲལ་མེད་པར་ཤར་བ་ལས། ཡེ་ནས་བཅོས་སུ་མེད། ཀུན་གཞི་འཛིན་པ་མེད་པའི་དབྱིངས་སུ། ཡེ་ཤེས་ཆགས་པ་མེད་པར་ཤར་བ་ལས། ཡེ་ནས་བཅོས་སུ་མེད་པ་ལས། བྱང་ཆུབ་ཀྱིས་སེམས་བདེ་བ་ཆེན་པོ་ལས། ཡེ་ནས་བཅོས་སུ་མེད་པ། སྐྱེ་འགག་མེད་པའི་བྱང་ཆུབ་ཀྱིས་སེམས་ལས། ཡེ་ནས་བཅོས་སུ་མེད། མཚོན་པ་མྱ་ངན་ལས་འདས་པ་ཡིས། བྱང་ཆུབ་ཀྱིས་སེམས་ལ་ཡེ་ནས་བཅོས་སུ་མེད། རྩོལ་(215)བ་དང་བྲལ་བའི་བྱང་ཆུབ་ཀྱིས་སེམས་ལས། ཡེ་ནས་བཅོས་སུ་མེད། ཐ་སྙེད་མེད་པའི་སེམས་ལས་ཡེ་ནས་བཅོས་སུ་མེད། སྤྲོས་པའི་མཚན་མ་དང་བྲལ་བའི་སེམས་ལ། ཡེ་ནས་བཅོས་སུ་མེད། མཐའ་ལས་འདས་པའི་སེམས་ལ། ཡེ་ནས་བཅོས་སུ་མེད། འདུས་མ་བྱས་པའི་སེམས་ལ་ཡེ་ནས་བཅོས་སུ་མེད། བརྗོད་པ་ལས་འདས་པའི་སེམས་ལས། ཡེ་ནས་བཅོས་སུ་མེད། གསལ་ལས་མ་གཡེངས་པའི་སེམས་ལ་ཡེ་ནས་བཅོས་སུ་མེད། དེ་བཞིན་ཉིད་བྱང་ཆུབ་སེམས་བདེ་བ་ཆེན་པོ་ལས། ཡེ་ནས་བཅོས་སུ་མེད། བདག་ཉིད་ཆེན་པོའི་བྱང་ཆུབ་སེམས་ལ་ཡེ་ནས་བཅོས་སུ་མེད། ཅིར་ཡང་མེད་པ་རིག་པ་གདེང་དུ་གྱུར་བའི་སེམས་ལས། ཡེ་ནས་བཅོས་སུ་མེད། གསལ་བ་པ་ལས་བརྟགས་དུ་མེད་པའི་སེམས་ཡེ་ནས་བཅོས་སུ་མེད། མཚན་མ་དང་བྲལ་བའི་བྱང་ཆུབ་སེམས་ལས། ཡེ་ནས་བཅོས་སུ་མེད། ཡེ་དག་ཆེན་པོའི་སེམས་ལ་ཡེ་ནས་བཅོས་སུ་མེད། མཉམས་པ་ཉིད་གཉིས་སུ་མེད་པའི་སེམས་ལ་ཡེ་ནས་བཅོས་སུ་མེད། (216)དོན་དམ་པའི་སེམས་ལས་ཡེ་ནས་བཅོས་སུ་མེད། ངང་དང་རང་བཞིན་ལ་གཉིས་སུ་མེད་པའི་བྱང་ཆུབ་སེམས་ལ་ཡེ་ནས་བཅོས་སུ་མེད། མན་ངག་གདེང་དང་ཆས་པའི་སེམས་ལས་ཡེ་ནས་བཅོས་སུ་མེད་དེ། དཔྱོད་པ་ལས་འདས་པའི་སེམས་ཡེ་ནས་བཅོས་སུ་མེད་དེ། མངོན་དུ་གྱུར་པའི་སེམས་ལ་ཡེ་ནས་བཅོས་སུ་མེད་པའི། མངོན་པར་སངས་རྒྱས་པའི་སེམས་ལས་ཡེ་ནས་བཅོས་སུ་མེད་དེ། ཐམས་ཅད་མཁྱེན་པའི་བྱང་ཆུབ་སེམས་ལས་ཡེ་ནས་བཅོས་སུ་མེད་དེ། ཐོགས་མ་དང་ཐ་མ་ཡིས་མཐའ་ལས་ཡེ་ནས་འདས་པའི་སེམས་ལ་ཡེ་ནས་མ་བཅོས་སུ་མེད་དེ། ཡེ་ཤེས་ངང་དང་ལྡན་པའི་སེམས་ལ་ཡེ་ནས་བཅོས་སུ་མེད་དེ། རང་དབང་མངོན་དུ་གྱུར་པའི་སེམས་ལ་ཡེ་ནས་བཅོས་སུ་མེད་དེ། གཉིས་མེད་ཡུལ་ལས་འདས་པའི་སེམས་ལས་ཡེ་ནས་བཅོས་སུ་མེད་དོ། རྣམ་པར་དག་པའི་སེམས་ལས་ཡེ་ནས་བཅོས་སུ་མེད་དོ། ཡོངས་སུ་དག་པའི་སེམས་ལ་ཡེ་ནས་བཅོས་སུ་མེད་པས། གསལ་བ་ཀུན་ལས་སྙོམས་པའི་སེམས་(217)ལས་ཡེ་ནས་བཅོས་སུ་མེད་དེ། གཟུགས་འཛིན་ལས་ཕྱོགས་དང་བྲལ་པའི་སེམས་ལ་ཡེ་ནས་བཅོས་སུ་མེད་པས། ནམ་མཁའི་ངོགས་དང་མཉམས་པའི་སེམས་ལས་ཡེ་ནས་བཅོས་སུ་མེད་དོ། ཡེ་རྟོགས་ཆེན་པོའི་བྱང་ཆུབ་སེམས་ལས་ཡེ་ནས་བཅོས་སུ་མེད་པས་ལ། གསལ་ལ་མ་རྨོངས་པའི་སེམས་ལ་ཡེ་ནས་བཅོས་སུ་མེད་པས། མཉམས་ཉིད་འཁྲུལ་པ་མེད་པའི་སེམས་ལ་ཡེ་ནས་བཅོས་སུ་མེད། འགྱུར་མེད་དོན་དང་གསལ་བའི་སེམས་ལ་ཡེ་ནས་བཅོས་སུ་མེད་པས། བདེན་པ་ཆེན་པོ་ཡོངས་སུ་ཡོ་གལ་མེད་པའི་སེམས་ལ་ཡེ་ནས་བཅོས་སུ་མེད་པ། བརྩལ་མེད་ལྷུན་ལས་གནས་པའི་སེམས་ལ་ཡེ་ནས་བཅོས་སུ་མེད་དོ། ཀུན་བཟང་ཡོངས་ལ་བདེ་བའི་སེམས་ལ། ཡེ་ནས་བཅོས་སུ་མེད། ཡོད་མེད་གཉིས་ཀྱིས་མཐའ་ལས་འདས་པའི་སེམས་ལས་ཡེ་ནས་བཅོས་སུ་མེད། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱིས་སེམས་ལས་བཅོས་སུ་མེད་པ་དང་། ཡེ་ནས་བཅོས་སུ་མེད་དོ། (218)ཡེ་ནས་བཅོས་སུ་མེད་པ། ཡོད་མེད་གཉིས་ཀྱིས་མཐའ་ལས་འདས་པའི་སེམས་ལ་ཡེ་ནས་བཅོས་སུ་མེད། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱིས་སེམས་ལས་ཡེ་ནས་བཅོས་སུ་མེད། བྱང་ཆུབ་སེམས་ཀྱི་སྐབས་སྦྱོར་རྫོགས་སྷཱོ། བཀྲ་ཤིས་སྭོ། དགེའོ།          (219)(220)               