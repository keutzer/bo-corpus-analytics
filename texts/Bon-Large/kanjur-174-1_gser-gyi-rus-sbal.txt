༎གསེར་གྱི་རུས་སྦལ་གཡུང་དྲུང་ཐིག་པ་མན་ངག་རྩ་བའི་རྒྱུད་ཅེས་བྱ་བ་བཞུགས་སོ༎
[2]༄༅༅༎ ༎ཞང་ཞུང་སྐད་དུ་ན། ཏན་ཏྲ་ག་ལི་ཧས་ད་ན་ད་རི་ཧ་བི་ཏན་ཏྲ། བོད་སྐད་དུ་རྒྱུད་ཀྱི་རྒྱལ་པོ། གསེར་གྱི་རུས་སྦལ་གཡུང་དྲུང་ཐིག་པ་མན་ངག་རྩ་བའི་རྒྱུད། མཁྱེན་ལྡན་སྟོན་པའི་སྐུ་ལ་ཕྱག་འཚལ་ལོ། རྣམ་པ་ཐམས་ཅད་མཁྱེན་པའི་སྟོན་པ་དེས། ཐུགས་རྗེ་ཆེ་མངའ་འགྲོ་བའི་དོན་བྱ་བའི་ཕྱིར། སྐྱེ་བ་མེད་པ་སྐྱེ་བའི་ཆོ་འཕྲུལ་བསྟན། ནམ་མཁའ་ལྟ་བུའི་བོན་སྐུ་མཚོན་བྲལ་ལས། གཟུགས་སྐུར་བཞེངས་ནས་འགྲོ་དོན་མཐར་དབྱུང་ཕྱིར། ཡེ་སངས་ཡུལ་དུ་ཤེས་རབ་བློ་རྩལ་བསྐྱེད། འོག་མིན་ལྷ་ནས་འགྲོ་འདུལ་བོན་ལུང་ནས། ཕྱ་ཡི་གྲོང་ཁྱེར་ཆེན་པོར་བློའི་རྩལ་རྣམས་སྦྱངས། འོད་གསལ་གནས་སུ་ཤེས་བྱའི་སྒྲིབ་པ་སྦྱངས། འདུལ་བ་དུས་ལ་བབ་གཟིགས་དེ་དགོངས་ཐུགས་[3]ལ་བཞག ཡབ་ཀྱི་སྟ་ལ་བབ་པའི་ཡུམ་གྱི་ལྷུམས་སུ་ཞུགས། ཟླ་དགུ་ངོག་བཅུ་སྐྱེ་བ་བཞེས་ཚུལ་བསྟན། ཤིན་ཏུ་མཚན་བཟང་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུར་ལྡན། དེ་ལྟར་སེམས་ཅན་ཡོངས་སུ་སྤྲོ་བསྐྱེད་ཕྱིར། དགུང་ལོ་རིམ་པས་མཛད་པ་མཐའ་རུ་ཕྱུང་། འགྲོ་བ་སེམས་ཅན་གང་གིས་གང་འདུལ་ལ། བོན་སྒོ་བརྒྱད་ཁྲི་བཞི་སྟོང་ཕྱེ་སྟེ་བསྟན། དེ་བསྟན་གནས་ཡང་རྣམ་པ་གསུམ་དུ་བཤད། དེ་ཚེ་ཁ་ཅིག་སྟོབས་ལྡན་བློ་གསལ་དད་ཆེན་ལ། ཀུན་གྲགས་རྒྱ་ཆེར་ཡོངས་སུ་དཔེར་བསྟན་ཏེ། ཁ་ཅིག་འཕྲོ་ཅན་སྣོད་དང་ལྡན་པ་ལ། མདོ་ཡི་དོན་རྣམས་ངེས་པར་བསྡུས་ནས་བསྟན། ཁ་ཅིག་དད་མོས་ངེས་པར་འཛིན་འཆང་ལེ། རྩ་[4]བའི་མན་ངག་ལྷུག་པ་ཉིད་དུ་བསྟན། སྤྱིར་ནི་འདི་ལ་འདི་བསྟན་བཤད་མི་ལང་། བྱེད་མའི་ལ་བཞིན་གྲངས་ལས་འདས་པ་སྟེ། བག་ཕྱེ་ལ་སོགས་སྐྲ་ཤད་ལྡོ་བཞིན་སྣང་། འགྲོ་བའི་དོན་ཕྱིར་དགོས་ཆད་ངེས་བསྟན་ཏོ༎ 
༎གང་ཞིག་གསོན་གཤིན་འགྲོ་དོན་བྱེད་པ་ལ། རྣམ་འགྲེན་འཕྲེད་ཉལ་ཁ་སྦུབ་བོན་རྣམས་ཀྱང་། ངེས་པར་ཐར་ཆགས་ལ་ཤན་མདོ་ཡི་ཕྱེ་སྟེ་བསྟན། གང་ཞིག་བསྟན་པ་སྲུངས་སྐྱོངས་འཛིན་པ་ལ། གཙོ་སློང་དྲག་སྔགས་མང་པོ་བསྟན་པ་ཡང་། ངེས་པར་ཐ་རམ་ནག་པོ་མདོ་ཡི་ཕྱེས་སྟེ་བསྟན། གང་ཞིག་དགེ་བཅུ་སྲུངས་ཞིང་འདུལ་ཁྲིམས་སྲུང་ལ་དད་པ་ལ། འདུལ་ཁྲིམས་བྱེ་བྲག་མང་དུ་བསྟན་པ་ཡང་། རྣམ་དག་མུ་ཏིག་ཟངས་ལ་མདོ་ཡི་ཕྱེ་སྟེ་བསྟན། གང་ཞིག་ཕྱི་རྒྱུད་སྔགས་ལ་དད་པ་ལ། རྩ་བའི་དཀྱིལ་འཁོར་མང་དུ་བསྟན་པ་ལ། དྲི་མེད་རྣམ་པར་དག་པའི་མདོ་ཡི་ཕྱེ་སྟེ་བསྟན། གང་ཞིག་གསང་སྔགས་ནང་ལ་དད་པ་ལ། སྙེན་སྒྲུབ་རིམས་མང་དུ་བསྟན་[5]པ་ཡང་། རིན་ཆེན་སྤྱི་སྤུངས་མདོ་ཡི་ཕྱེ་སྟེ་བསྟན། གང་ཞིག་ཐིག་ཆེན་ཉིད་ལ་མོས་པ་ལ། སེམས་ཕྱོགས་བྱེ་བྲག་མང་དུ་བསྟན་པ་ཡང་། གབ་པ་ཡང་གཏེར་མདོ་ཡི་ཕྱེ་སྟེ་བསྟན༎ 
༎དེ་ལྟར་བྱ་བྲག་མང་དུ་བསྟན་འགྱུར་ཡང་། དོན་དེ་ཉིད་ལས་དེ་ཉིད་འབྱུང་པ་དཀའ། འབྱུང་བ་དཀའ་ཕྱིར་ཐུགས་ཀྱི་དཀྱིལ་འཁོར་ནས། ངེས་པའི་སྙིང་པོ་མན་ངག་རྩ་བའི་རྒྱུད། རྒྱུད་ཀྱི་རྩ་བ་ཡོངས་སུ་བསྟན་པ་ཡང་། རྒྱུད་དང་ཕྱི་མ་བསྐལ་པ་དུ་མ་བུར་བསྟན། རིན་ཆེན་རིགས་ཅན་པད་མའི་བློ་ཅན་ལ། བྱང་སེམས་རྒྱུད་འདི་རྒྱུད་ཀྱི་རྒྱུ་སྟེ་མན་ངག་རྩ་བའི་རྒྱུད། ལྟ་བ་ཐག་སྤྱད་སྤྱོད་པ་ལ་དོར་ཕྱིར་བསྟན། ཙན་དན་རིགས་ཅན་པད་མའི་བློ་ཅན་ལ། བྱང་སེམས་ཐིག་པའི་མན་ངག་ཕྱི་མའི་རྒྱུད། མན་ངག་ངེས་པར་གཅིག་ལ་གཞག་ཕྱིར་བསྟན། མ་ངེས་ཐ་དད་སོ་སོའི་བློ་ཅན་ལ། མན་ངག་བསྐལ་པའི་སོ་སོའི་རྒྱུད་བུ་ཆུང་། གང་ཟག་མཚན་རྟགས་རྒྱུད་ཀྱི་མཚན་རྣམས་བརྟན། གང་ཞིག་རྫོགས་ཆེན་ལ་ཟླ་ཟླས་པའི་ལྟ་བའི་ཤན་མ་ཕྱེད་པ་ལ། རྫོགས་པ་[6]སྤྱི་སྤྱོད་རྒྱུད་ཉིད་བསྟན་པར་བྱ། གང་ཞིག་སྙིང་པོའི་དོན་བྲལ་ལོ་མའི་ཚིག་འཚོགས་ལ། རྩ་བ་འདུས་པའི་རྒྱུད་ཉིད་བསྟན་པར་བྱ། གང་ཞིག་རྟོགས་འཛིན་གཉིས་སུ་ལྟ་བ་ལ། ཉག་གཅིག་དགོངས་པའི་རྒྱུད་ཉིད་བསྟན་པར་བྱ། གང་ཞིག་མཚོན་པའི་ཚིག་གིས་དོན་བྱེད་ལ། ཡིག་གེ་མེད་པའི་རྒྱུད་ཉིད་བསྟན་པར་བྱ། གང་ཞིག་རྟག་ཆད་གཟུང་འཛིན་གཉིས་སུ་ལྟ་བ་ལ། མཐའ་རུ་སེལ་བའི་རྒྱུད་ཉིད་བསྟན་པར་བྱ། གང་ཞིག་གསེར་དང་བང་གཉིས་རྟོགས་ཅན་ལ། དྲི་མེད་དག་པའི་རྒྱུད་བསྟན་པར་བྱ། གང་ཞིག་སྙིང་པོའི་དོན་ལ་འགྱུར་བའི་བློ་ཅན་ལ། ལྟ་བ་གཡུང་དྲུང་རྒྱུད་ཉིད་བསྟན་པར་བྱ། གང་ཞིག་དགོངས་པའི་དོན་གོལ་སྒྱུ་མའི་ལུས་མ་བདེ་བ་ལ། བསམ་བརྟན་ཅོག་བུའི་རྒྱུད་ཉིད་བསྟན་པར་བྱ། གང་ཞིག་ལྟ་བའི་ལྟ་བ་མ་རྟོག་ལ། ཐུགས་ཀྱི་ཡང་གཏེར་རྒྱུད་ཉིད་བསྟན་པར་བྱ། གང་ཞིག་མན་ངག་དག་གི་མན་ངག་མ་རྟོག་པ་ལ། མན་ངག་འཕྲུལ་གྱི་ཡང་གཏེར་རྒྱུད་ཉིད་བསྟན་པར་བྱ། གང་ཞིག་འཁྲུལ་པའི་ཡིད་འཕྱོས་དོན་བྲལ་ལ། མུ་ཏིག་ཕྲང་བའི་རྒྱུད་ཉིད་བསྟན་པར་བྱ། གང་ཞིག་ལྟ་སྤྱོད་ཡ་ཆར་གྱུར་པ་ལ། རྗེས་འཇུག་སྤྱོད་པའི་རྒྱུད་[7]ཉིད་བསྟན་པར་བྱ། དེ་བཞིན་བློ་ཡི་ཁྱེད་པར་སོ་སོ་ལ། མན་ངག་གཡུང་དྲུང་ཐིག་པ་གཅིག་ཏུ་དབབ། ཞེས་སྟོན་པ་ཉིད་སྐུ་ཆེ་བའི་ཡོན་ཏན་དང་ལྡན་ནས། ཐུགས་རྗེ་ཕྱི་རབས་ཀྱི་དོན་དུ་བསྟན་པ། གླིང་བཞིའི་ལེའུ་སྟེ། ཕྱག་རྒྱ་དང་པོའོ༎ 
༎དེ་ནས་སྟོན་པ་ཉིད་སྐུ་གཡུང་དྲུང་ལྟ་བུའི་ངོ་བོ་ལ་བཞུགས་སོ༎ དེ་ཡི་ཚེ་དེའི་དུས་སུ། འཁོར་གྱི་དམ་པ་ཡབ་འཕྲུལ་གཤེན་སྣང་ལྡན་དང་། ཡུམ་བཟང་ཟ་རིངས་བཙུན་དང་། སྲས་འཆི་མེད་གཙུག་ཕུད་དང་། འཁོར་རྣམས་ཀྱི་སྟོན་པ་ལ་ཞུས་པ། ཁམས་འཁོར་བའི་སེམས་ཅན་སྐྱེ་དང་འཆི་ལ་རྟགས། ཟོ་ཆུའི་རྒྱུ་མ་ཤིང་རྟའི་འཕོང་ལོ་དང་། འཁོར་རྣམས་ཀྱིས་སྟོན་པ་ལ་ཞུས་པ། ཁམས་གསུམ་འཁོར་བའི་སེམས་ཅན་སྐྱེ་དང་འཆི་ལ་བརྟགས། ཟོ་ཆུ་རྒྱུ་མ་ཤིང་རྟའི་འཕང་ལོ་འདྲ། སྡུག་སྔལ་བཞི་ལ་ཐར་པའི་དུས་མཐའ་མེད། འཁོར་བ་འདི་ལ་ཐར་པ་ཐོབས་ཐབས་ཤིག ཐུགས་ཀྱི་དཀྱིལ་ནས་ངེས་པར་བཅུད་ཕྱུང་ལ། ཕྱི་རབས་དོན་དུ་བསྟན་པ་བཞག་དུ་གསོལ། ཞེས་ཞུས་པ་དང་༎ དེ་ལ་སྟོན་པས་བཀའ་སྩལ་པ་དང་། འཕྲུལ་གཤེན་བཟང་བཟའ་འཆི་མེད་གཙུག་ཕུད་དང་། གཞན་ཡང་[8]དད་པ་ཅན་གྱི་འཁོར་རྣམས་ཀུན། ཤིན་ཏུ་ལུས་ཐུད་དབང་པོ་བརྟན་པར་ཉོན། ཕྱི་རབས་དོན་དུ་གསེར་གྱི་རུ་སྦལ་ཉིད། གཡུང་དྲུང་ཐིག་པ་མན་ངག་རྩ་བའི་རྒྱུད། ཚིགས་སུ་བཅད་དེ་ཡོངས་སུ་བསྒྲགས་པའི་མདོ། ཁམས་གསུམ་འཁོར་བའི་སེམས་ཅན་རྣམས། སྐྱེ་དང་འཆི་ལ་རྟག་པ་འཁོར་བའི་རྒྱུད་མང་ཡང་། ཇི་བཞིན་དེ་བཞིན་མ་རྟོགས་པས་སུ་རྒྱུད་པ་ཡིན། ཁམས་སུམ་སེམས་ཅན་ཐར་པ་ཐབ་བྱའི་ཕྱིར། གཡུང་དྲུང་བོན་ལ་རྒྱ་ཆེ་གྲངས་མང་ཡང་། ཐུགས་ཀྱི་དཀྱིལ་ནས་མན་ངག་ངེས་པའི་བཅུད། རྩ་བ་ཡངས་སུ་བསྡུས་ན་བསྟན་པ་འདི། མ་ནོར་ངེས་པར་ཐུགས་ཀྱི་དཀྱིལ་དུ་ཞོག ངེས་པར་མ་བཞག་ཁམས་གསུམ་འཁོར་བར་རྒྱུར། ཁམས་གསུམ་འཁོར་བའི་སེམས་ཅན་སྐྱེ་དང་འཆི་ལ་རྟག་པ་ཡང་། ཇི་བཞིན་མི་ལ་དེ་བཞིན་མ་བཞག་པར། དེ་དང་མི་མཐུན་རྣམ་པར་རྟོག་པར་འགྱུར། དེ་དག་རྒྱུ་བསགས་ཁམས་གསུམ་འཁོར་བར་འགྱུར། རྣམ་རྟོག་དེའི་རྒྱུད་རྐྱེན་བཤད་མི་ལངས། བག་ཕྱེ་ལ་སོགས་སྐྲ་ཤད་ལྡོ་བཞིན་སྣང་། དེ་ཡི་རྒྱུད་རྐྱེན་དེ་ལ་དེ་དོན་སྣང་མི་འགྱུར། མི་རྟག་ཇི་བཞིན་གནས་པ་དེ་བཞིན་ཉིད། མི་རྟོག་མི་རྟག་རྟག་པའི་ཡུལ་ལས་འདས། [9] རྟག་མེད་ཡུལ་ལས་འདས་པས་ཁ་གསལ་ནམ་མཁའི་ཀླང་། ནམ་མཁའི་ཀློང་ནས་ཡེ་ནས་དེ་བཞིན་ཉིད། རྟག་པའི་དངོས་པོ་དབྱིབས་དང་ཁ་དོག་མེད། འདི་ལ་དབྱིབས་དང་ཁ་དོག་མ་གྲུབ་དངོས་མེད་ནམ་མཁའི་ངང་། ཅི་ཡང་སྒྱུར་དུ་མེད་པས་དེ་བཞིན་ཉིད། དེ་བཞིན་ཉིད་ནི་མཚོན་པ་ཡོངས་དང་བྲལ། མཇུག་ཁྲིད་ཟླ་བ་ལྟ་བུར་བསྟན་པ་དེ། དེ་སྟེང་ཟླ་འཛུག་མི་གཅིག་ཐག་རིང་འགྱུར། དེ་བཞིན་དེ་དང་དེ་གཉིས་ཐག་རང་བ། ཇི་བཞིན་པ་ཉིད་ངེས་པ་རང་ལ་འཆར། དེ་བཞིན་རྟགས་པའི་གཤེན་རབ་ཉག་གཅིག་ལ། རྣམས་པ་ཐམས་ཅད་མཁྱེན་པའི་གཤེན་རབ་ཀྱིས། དེ་བསྟན་དེ་ཉིད་ཡོངས་སུ་ཤེས་པར་གྱིས། ཐིག་པའི་བྱེ་བྲག་གྲངས་སུ་མངས་བསྟན་ཡང་། བསྡུས་པའ་སྒོ་བཞི་སྤྱི་དང་ལྔ། སྒོ་བཞི་འདི་ནི་དྲང་དོན་ཙམ་དུ་ངས་བསྟན་ཏེ། འདིར་བཞུགས་རྣམ་རྟོག་ཉིད་དང་འགྲོགས་པར་འགྱུར། རྣམ་རྟོགས་དེ་ལས་དེ་ཉིད་འབྱུང་བར་དཀའ། སྐྱེ་བ་བརྒྱུད་ནས་འབྲས་བུ་ཐོབ་པར་བཤད། ཕྱི་ནང་སྡེ་སྣོད་ཡངས་ཀྱི་སྤྱི་ཉིད་འདི། ངེས་པའི་དོན་དུ་ངས་བསྟན་འདི་ལ་ཀུན་རྫོགས་ཏེ། འདུལ་བྱ་ཆུས་ཟོས་འོག་ལ་བསྟན་པར་དཀའ། འདི་གཉིས་ཡེ་ནས་ཚོགས་གཉིས་རྫོགས་ན་སྒྲིབ་གཉིས་དག དག་[10]པའི་དོན་འདི་ཡེ་ནས་དེ་བཞིན་ཉིད། དེ་བཞིན་ཉིད་ནི་དབུ་མར་མི་དམིགས་བདེན་པ་གཉིས་ལས་འདས། ཅི་ཡང་རྟག་དཀའ་རྟོག་པས་རྟག་པ་དཀའ། ལྕགས་ཀྱི་སྒྲོམས་བུ་མཐེབ་རྒྱས་བཏབ་པ་བཞིན། དེ་བཞིན་ཉིད་དོན་འདི་ཞེས་བསྟན་པ་དཀའ། གཏིང་དཔག་བཅད་དཀའ་ནམ་མཁའ་རྒྱ་མཚོའི་ཚུལ། གཅེས་ལ་བཙལ་དཀའ་ཤེལ་སྒོང་དག་པའི་ཚུལ། དཀོན་ལ་བཙལ་དཀའ་བསམ་འཕེལ་ནོར་བུའི་ཚུལ། འདི་རྟོགས་ཆུང་བ་ཨུ་དུམ་འབར་བའི་ཚུལ། འདི་མཐོང་དཀའ་བ་གསེར་གྱི་རུ་སྦལ་ཚུལ། འདི་དོན་མཐོང་བ་རྣམས་ཀྱི་འདི་མི་མཐོང་། མ་མཐོང་མཐོང་བ་ཡེ་ནས་དེ་བཞིན་ཉིད། མ་སླད་ཅི་བཞིན་གནས་པ་ད་དག་ལ། གཉིས་མེད་ཤེས་རབ་གནས་པ་སྒོམ་པའི་ཀློང་། སྒྲུབ་རྩོལ་སྨོན་པ་རྟོག་གེ་བྱིས་པ་འདྲ། ས་ལམ་གཉིས་མེད་བརྗོད་དུ་ཕུབ་མཐའ་མེད། སྒོ་ཕུབ་གཉིས་མེད་ཐམས་ཅད་དེ་བཞིན་ཉིད། ལམ་མེད་ལམ་འོད་གླང་ཆེན་དམིགས་སྙེད་འདྲ། བསྐལ་པ་ཙམ་བསྒྲོད་འདི་ཐོས་རབ་ཏུ་དཀའ། ཐམས་ཅད་དེ་བཞིན་ཉིད་དེར་གནས་པ་གཡུང་དྲུང་ཀློང་དུ་ཡེ་སངས་རྒྱས། འདི་དོན་སྒྲ་དང་ཚད་མའི་བཤིགས་པས་བརྡའ་མི་འཕྲིད། གཉིས་འཛིན་མུ་ཏེགས་རྟགས་ཆད་ཁྲོད་དུ་འགྱུར། འདི་དོན་འདི་ལ་སུ་བརྗོད་རྟོག་པའི་[11]རྒྱུན། རྣམ་རྟོག་དེ་ལ་བླ་མེད་ཕྱོགས་ན་མེད། མ་རྟག་མི་རྟོག་རྟག་མེད་དེ་བཞིན་ཉིད། འདི་དོན་གཏིང་དཔག་བཅད་པ་ཤིན་ཏུ་དཀའ། ཚད་མས་མི་ཤིག་དཔེ་ཡང་མཚོན་དུ་མེད། བདེན་པ་གཉིས་མེད་ཚིག་མེད་ཡིག་གེ་མེད། བསྒྲུབ་མད་རྩལ་མེད་སྨོན་དུ་ཙམ་ཡངས་མེད། ལུང་ལ་མི་ལྟོས་ཐིག་པའི་མི་རྩོལ་བའི། ཡེ་ཁྱབ་ཡེ་གནས་ཡེ་སངས་རྒྱལ་པོ་འདི། རྟོགས་མ་ཐག་ཏུ་སངས་རྒྱས་ཡིན་པར་བཤད། ཞེས་མན་ངག་རྩ་བའི་རྒྱུད་ལས། ཐམས་ཅད་དེ་བཞིན་ཉིད་དུ་བསྟན་པའི་ལེའུ་སྟེ། ཕྱག་རྒྱ་ལྔ་གཉིས་པའོ། དེ་ནས་སྟོན་པས་འཁོར་རྣམས་ལ། རྫོགས་པ་ཆེན་པོ་འདི་ཉིད་བཟླས་ཏེ་བསྟན། རང་བཞིན་ལྷུན་རྫོགས་རྫོགས་ཆེན་ཉིད། ཐམས་ཅད་རྫོགས་པའི་རང་བཞིན་ལ། བཟང་ངན་བླང་དོར་གཉིས་སུ་མེད། ཐིག་པ་ས་ལམ་སྒོམ་བསྒྲུབ་རྩོལ། རྫོགས་ཆེན་འདི་ལ་འགལ་བར་གསུངས། རྒྱུ་འབྲས་གཉིས་མེད་གཡུང་དྲུང་སྐུ། སྐྱེ་ཤི་མེད་པར་ལྷུན་ལ་གནས། གནས་པའི་དོན་ལ་གཉིས་སུ་མེད། དེ་ནས་བོན་དང་གཤེན་རབ་མེད། ལྟ་བས་ལྟས་པས་འཁྲུལ་པར་སྣང་། རྒྱུ་འབྲས་ཐིག་པར་[12]རྟགས་པའི་ནོར། ལམ་གྱི་རམ་པ་གཏིང་ན་མེད། ལམ་ནི་ཉེ་ལམ་རྫོགས་པའོ། འཇུགས་དང་ལྟ་དང་སྤྱོད་བསྲུང་བརྣམས། མ་རྩལ་ཡེ་ནས་ལྷུན་གྱིས་རྫོགས། བསྒོམ་དང་བློ་ཡི་ཐེ་ཚོམས་མེད་པར་རྫོགས་ཆེན་ནམ་མཁའི་ཀློང་། ནམ་མཁའ་ལམ་ལ་སྲུང་སྒོམ་འཇུག་ལྟ་སྤྱོད་མི་དགོས། ཅི་ཡང་དཔག་ཏུ་མེད་པའ་རྫོགས་པའི་ཀློང་། ཀློང་ཆེན་འདི་ནི་ཡིད་བཞིན་ནོར་བུའི་ཚུལ། འདི་ཚོགས་རྣམས་ཀྱི་གཞན་ནས་འདི་རྩལ། རང་ལ་གནས་བཞིན་གཞན་དུ་འདི་འཚོལ་ན། བསྐལ་པ་གསུམ་དུ་འདི་བཙལ་རྙེད་མ་འགྱུར། གང་ཞིག་སངས་རྒྱས་རྣམས་ཀྱིས་འདི་མ་བཙལ། དེ་བཞིན་སེམས་ཅན་འདི་ཚོལ་བཙལ་མི་རྙེད། མ་བཙལ་ངོ་བོ་ཉིད་དུ་ཐམས་ཅད་གནས། རྩོལ་བསྒྲུབས་ལམ་ལ་གང་ཟག་རྣམས། དངུལ་ལ་ཞུ་བརྟུལ་བྱས་ཀྱང་གསེར་མི་འབྱུང་། མཚོན་པའི་ཚིག་ཏུ་སྟོན་པས་ལུང་ལ་མཉམ། རྫོགས་ཆེན་འདི་ནི་དོན་དེའི་ག་ལ་དཔོག མི་སྣང་སྣང་བ་མེད་པའི་བོན་ཉིད་ལ། རང་བློས་གང་ལྟར་ཅི་བསམ་འཁྲུལ་པར་འགྱུར། བསམ་པ་ཉིད་ལ་མི་འཇོག་ན། དེ་ནི་སྙིང་པོ་ཉག་གཅིག་མ་། མངོན་གསུམ་མི་གནས་རྫོགས་ཆེན་འདི། གཤེན་རབ་[13]ཉིད་ཀྱིས་མཚོན་དུ་མེད། དེ་བཞིན་ལྟ་བས་ལྟ་རུ་མེད། མ་བལྟས་བལྟས་ན་མཐོང་བ་ཡིན། སྒོ་ཕུགས་མེད་ཅིང་ལྟ་མེད་མི་འགལ་དོན། མཛད་སྤྱོད་རྣམ་དག་རྫོགས་པ་ཆེན་པོ་ལ། འཇུགས་ལྟ་སྲུང་སྤྱོད་འདི་ཉིད་འཁྲུལ་པ་མེད། འཇུག་ལྟ་རྩོལ་ལ་མི་གནས་ན། དེ་ནི་རང་བཞིན་རྫོགས་ཆེན་ཉིད། ཐམས་ཅད་ཡེ་ནས་ལྷུན་རྫོགས་པས། སངས་རྒྱས་རོལ་པ་གཅིག་ཏུ་བཤད། ཞེས་མན་ངག་རྩ་བའི་རྒྱུད་ལས་རྫོགས་ཆེན་ལ་ཟླ་བའི་རྩོལ་སྒྲུབ་ལས་འདས་པར་བསྟན་པའི་ལེའུ་སྟེ། ཕྱག་རྒྱ་གསུམ་པའོ༎ 
༎དེ་ནས་སྟོན་པས་འཁོར་རྣམས་ལ། ལམ་གྱི་ཉེ་རིང་བསྟན་པ་ནི། ཅི་སྤྱད་ཅི་ལྟས་ཅི་སྒོམ་ཡང་། ལམ་མེད་ལམ་ལ་བགྲོད་ན་གོལ། རྫོགས་ཆེན་འདི་ལ་སྒོ་ཕུགས་མད། ཐམས་ཅད་ཉག་གཅིག་གཡུང་དྲུང་སྐུ། གཉིས་མེད་མི་འགྱུར་ཡང་དག་ལམ། ལམ་གྱི་བསྒྲོད་གནས་གདོད་ནས་མེད། ལམ་མེད་ལམ་འཇུག་འཁྲུལ་པ་སྟེ། ས་བཅུ་བལྟ་ཡང་བླ་མེད་སྒྲིབས། མི་བརྗོད་རང་བཞིན་གནས་པའི་དོན་བྱེད་ན། མཐོན་རིགས་དགྲོད་རྒྱུ་ཉོན་མོངས་སླར་ལ་ཟིན། ལམ་མེད་ལམ་ཞུགས་ཡུལ་[14]རྙེད་རབ་ཏུ་དཀའ། ཆུས་གདུང་གླང་ཆེན་སྨིགས་ཆུ་སྙེད་པ་འདྲ། བསྐལ་པར་བསྒྲོད་ཀྱང་རྙེད་པ་རབ་ཏུ་དཀའ། སྙིང་པོ་གཅིག་ལ་རྟོག་གྱེས་རབ་ཏུ་ཕྱེ། མང་ལ་ཕྱེ་ཡང་སྙིང་པོ་གཅིག་གི་ངང་། གཅིག་གི་ངང་ཉིད་འདི་ཡིད་ལམ་མི་རྙེད། གལ་ཏེ་ལམ་རྙེད་ན་ཡང་འཁྲུལ་པའི་ལམ་དེ་གླང་ཆེན་རྫབ་ཏུ་ཚུད་པ་འདྲ། ལམ་བསྒྲོད་དག་ནི་འདི་ཐོབ་ན། བྱ་བྲལ་བོན་དང་མི་མཐུན་ཏེ། འདི་ཞེས་མཐོང་དུ་མེད་པ་སྟེ། ལམ་གྱི་ཕུགས་སུ་ཕྱིན་མཐའ་མེད། སྙིང་པོའི་མཆོག་ཏུ་གྱུར་པ་འདི་ཉིད་ནི། གང་དུ་མ་ཕྱིན་དེ་བཞིན་ཉིད་ཀྱི་ས། ཉེ་ལམ་འདི་ལ་བདེ་བའི་ལམ་མེད་ཡིན། ཞེས་མེ་ངག་རྩ་བའི་རྒྱུད་ལས། ཐིག་པ་གང་འོག་ལམ་གྱི་ཉེ་རིང་བསྟན་པའི་ལེའུ་སྟེ། ཕྱག་རྒྱ་བཞི་པའོ། དེ་ནས་སྟོན་པས་འཁོར་རྣམས་ལ། འདུས་བྱས་དག་གི་ལས་རྣམས་ཀྱིས། བྱང་ཆུབ་འབྲས་བུ་ཐོབ་དཀའ་བསྟན། དེ་བཞིན་ཉིད་དོན་ཡེ་ནས་འདུས་མ་བྱས། དུས་སུམ་འཇིག་བྲལ་མེད་པས་གཡུང་དྲུང་ཉག་གཅིག་སྒུ། རྒྱུ་ལ་བརྟན་པས་འདི་ཡིས་འབྲས་མ་གྲུབ། ཅི་ཏེ་ལུགས་མ་ལ་སོགས་ཕྱག་རྒྱ་ལ། རྣམ་པར་གྲོལ་བ་ཉིད་ཀྱི་ལམ་མི་གནས། གཞི་དས་དུས་གསུམ་གཤེན་རབ་ཉིད་ཀྱི་ལམ་རྙེད་ན། ཐམས་ཅད་[15]ཉིད་དུ་ཕྱག་རྒྱའི་ངོ་བོར་གནས། སྒྱུ་མའི་ཕྱག་རྒྱ་ལུགས་མའི་ཕྱག་རྒྱ་ལ། འབྲས་བུ་རྣམ་པར་དག་པའི་ལམ་མི་གནས། དེ་ཡི་ཐར་པའི་ཉིད་ཀྱི་ལམ་རྙེད་ན། མཐོང་གྲོས་ལ་སོགས་ཕྱག་རྒྱའི་ང་བོར་གནས། དགེ་སེམས་ཆེ་དང་མཆོད་དང་གཏོང་། རང་སེམས་དག་པས་མ་ཟིན་ན། ང་འོ་བསྙམས་པའི་ང་རྒྱལ་གྱིས། འཆི་བའི་ལས་ནི་གྲོལ་མི་འགྱུར། དགེ་བས་སྡུག་བསྔལ་བསྐྱེད་པའི་རྒྱུ། ངན་སང་གསུམ་དུ་འབྲས་བུ་སྨིན། ཞེས་མེན་ངག་རྩ་བའི་རྒྱུད་ལས། བ་སོའི་འབུར་དང་། གསེར་དངུལ་གྱི་བླུག་དང་། འཇམ་པའི་ལྷ་དང་། རས་ཀྱི་རིས་དང་། འདུས་བྱས་མཐའ་དག་གིས། བྱང་ཆུབ་ཐོབ་དཀའ་བར་བསྟན་པའི་ལེའུ་སྟེ། ཕྱག་རྒྱ་ལྔ་པའོ། དེ་ནས་སྟོན་པས་འཁོར་རྣམས་ལ། འཕེན་ཡུལ་དཀའ་ཐུབ་སྡོམ་པ་ཡིས། བྱང་ཆུབ་འབྲས་བུ་ཐོབ་སྐལ་བསྟན། ཉག་གཅིག་གཤེན་རབ་ལམ་ཉིད་ལ། འགལ་བ་མེད་པས་སྲུང་དུ་གསོལ། སྡིག་བཅུ་སྤྱད་འདི་མི་ལམ་མི་འགྲིབ། སྡིག་པ་འདི་ཡང་བྱང་ཆུབ་མཆོག སྡིག་དང་དགེ་བ་གཉིས་སུ་མེད། དེ་ཡི་ཕྱིར་ནས་དཀའ་ཐུབ་སྡོམ་སྲུང་པ། རྫོགས་ཆེན་འདི་ཡི་དོན་ལས་གོལ། དཀའ་ཐུབ་[16]དགྲོད་རྩོལ་གྱིས། ཡང་དག་གཤེན་རབ་ལམ་མི་རྙེད། བསྡོམ་པ་ཉིད་ཀྱིས་བྱང་ཆུབ་རང་། མ་བསྲུང་མི་སྡོམ་རྫོགས་ཆེན་མཆོག་གིས་ལམ། རྫོགས་ལམ་འདི་ལ་སྤང་ལམ་མེད་པའི་ལམ། དགེ་སྡིག་གཉིས་སྤྱོད་གསེར་དང་བོང་བའི་སེམས། འཁྲུལ་པའི་ལམ་རྫོགས་?་ག་ལ་དཔོགས། རྫོགས་ཆེན་འདི་ཡི་ལམ་ཉིད་སུ་མཐོ་རྙེད། གཉིས་མེད་མི་འགྱུར་གཡུང་དྲུང་ལམ་བླང་མེད། གཉིས་མེད་མཆོག་གི་ལམ་ཆེན་འདིར་ཞུགས་པ། མི་ལེན་མི་སྤོངས་གཡུང་དྲུང་ཡང་དག་ངང་། དགེ་སྡིག་གཉིས་མེད་སྙིང་པོ་ཐིག་ལེ་གཅིག རང་རིག་དེ་བཞིན་ཉིད་ཀྱི་ཡེ་ཤེས་ལྟ། ཞེས་མན་ངག་རྩ་བའི་རྒྱུད་ལས། འཕེན་ཡུལ་བའི་དཀའ་ཐུབ་སྡོམ་པ་སྲུང་བ་ཡང་། བྱང་ཆུབ་དཀའ་བར་བསྟེན་པའི་ལེའུ་སྟེ། ཕྱག་རྒྱ་དྲུག་པའོ༎ 
༎དེ་ནས་སྟོན་པས་འཁོར་རྣམས་ལ། ཆབ་དཀར་ཆབ་ནག་གི་ཕྱི་ནང་སྔགས་རྣམས་ཀྱིས། བྱང་ཆུབ་འབྲས་བུ་ཐབ་དཀར་བསྟན། གཟུགས་བྲལ་ཉག་གཅིག་གཡུང་དྲུང་མཆོག་གི་སྐུ། རྩོལ་བསྒྲུབ་མཐའ་ལས་འདས་པ་རྫོགས་ཆེན་བླ་རུ་ཕྱན། བདེན་པ་གཉིས་ལམ་མི་གནས་པའི་ཟླ་དང་བྲལ། ཟླ་ཅན་ཟུང་འཇུག་པ་ཡི་འདི་མི་མཐོང་། [17] གཉིས་མེད་སྤྲོས་བྲལ་རྫོགས་ཆེན་བདེ་བའི་ངང་། གཟུགས་འཛིན་མཚན་མ་ལ་ཡང་འདི་དོན་རིང་། ཅི་ཕྱིར་ཡེ་ཤེས་འབར་བའི་གཞལ་ཡས་ཁང་། གཟུགས་སྐུ་གདུང་དང་མཆོད་པར་བཅས། དམ་པར་དེ་མཐོང་མཆོད་བྱས་ཀྱང་། ཏིང་ངེ་འཛིན་གྱིས་གསལ་འགྱུར་ཡང་། མཉམ་པ་ཆེན་པོའི་ངང་རིག་ཚེ། རྟོག་པའི་བྱ་བྱེད་ནུས་པའི་ལམ། གཟུགས་ལ་མཉམ་པའི་དོན་མི་གནས། རྟོག་རྒྱུས་ཡང་དག་དོན་མི་རྙེད། གཞལ་ཡས་མེ་འོད་འབར་བ་ན། དཀྱིལ་འཁོར་རྒྱན་ཚངས་མུ་ཁྱུད་སྐོར། གཟུགས་སྐུ་དོན་བཞིན་གསལ་འགྱུར་ཡང་། རང་རིག་མཉམ་པའི་ངང་རྟོགས་ཚེ། ཞི་བ་མ་ཡིན་རྟོག་པ་བསྒོམ། རྣམ་པར་རྟོག་ཉིད་འཁྲུལ་པ་སྟེ། ཡང་དག་གཤེན་རབ་ལམ་མི་རྙེད། ཡེ་ཤེས་སེམས་དང་དམ་ཚིག་སེམས། ལས་ཀྱི་སེམས་དཔར་བྱིན་བརླབས་པའི། སྤྱན་དྲང་བཞུགས་གསོལ་མཆོད་བྱས་ཀྱང་། མ་ཡིན་ལོག་རྟོག་འཁྲུལ་པ་སྟེ། ཤིན་ཏུ་བྱིས་པའི་སྤྱོད་ཡུལ་འདྲ། མཉམ་པར་སྤྱོད་ཀྱི་ངོ་བོ་ལ། གཟུགས་མེད་གཟུགས་སུ་འཛིན་པ་མེད། རྣམ་རྟོག་ཉིད་ཀྱི་ཡེ་ཤེས་ལ། ལྷ་སྐུ་ཉིད་ཡང་དེ་བཞིན་ཉིད། བླུན་པོ་རྟོག་གིས་སྤྱོད་ཡུལ་[18]མིན། མཆོད་དང་མཆོད་པར་བྱ་བ་མེད། དེ་ནི་རྣམ་རྟོགས་འཁོར་བའི་རྒྱུ། ཡང་དག་གཤེན་རབ་ལམ་འདོད་རྣམས། རྟོགས་བྲལ་ཉག་གཅིག་གཡུང་དྲུང་ལ། དེ་བཞིན་ཉིད་དུ་གནས་པར་བྱ། ཞེས་མེ་ངག་རྩ་བའི་རྒྱུད་ལས། སྔགས་ཕྱི་ནང་གཉིས་ཀྱི་ཀྱང་། བྱང་ཆུབ་འབྲས་བུ་ཐོབ་དཀའ་བར་བསྟན་པའི་ལའུ་སྟེ། ཕྱག་རྒྱ་བདུན་པའོ༎ 
༎དེ་ནས་སྟོན་པས་འཁོར་རྣམས་ལ། རྫོགས་པ་ཆེན་པོའི་དོན་དགོས་པར་བསྟན། དུག་ལྔའ་ནད་སེལ་བླ་མེད་རྫོགས་པའི་དོན། འདི་དོན་མ་རྟོག་གསལ་བས་ཤིན་ཏུ་དམ་དུ་བཅིང་། བཅིང་བའི་དོན་ཉིད་ཉོན་མོངས་བརྒྱད་ཁྲི་སྟེ། གཉེན་པོ་རྫོགས་ཆེན་འདི་ཡིས་གྲོལ་བར་འགྱུར། འཁོར་བ་གཉིས་ལ་མི་ཐར་ཐར་མཐའ་མེད་པ་ཡང་། རྫོགས་ལ་འདི་ཉིད་རྙེད་ན་ཐར་པར་འགྱུར། རྫོགས་ཆེན་ལམ་འདི་ཀུནི་གྱི་ནད་སེལ་སྨན། མ་གསོས་གསོས་པ་མེད་པས་ཐམས་ཅད་ངང་དུ་གནས། འདི་དོན་གཉིས་འཛིན་མ་བྲལ་ལམ་མི་རྙེད། ཤིན་ཏུ་ནད་གསོ་བའི་གླགས་ཡོང་མེད། ཁུ་བྱུག་དུས་གཟུངས་ཟླ་གོངས་སྙགས་པ་ལྟར། གཞན་གྱི་རང་རྒྱུད་སྦྱངས་ཏེ་གཞུང་སྙེགས་ཡང་། དགོས་དོན་རྫོགས་[19]ཆེན་མ་གྲུབ་བར་དུ་བྱང་མི་ཆུབ། འཇུག་པའི་སྒོ་བཞིན་ཞུགས་ཤིང་ལམ་སྦྱངས་ཡང་། སྤྱི་ཡི་དོན་མཆོག་མ་རྟོགས་བར་དུ་འབྲས་བུ་སངས་མི་རྒྱས། སྤྱི་ཕུག་འདི་ཉིད་ཀུན་གྱི་གཞི་མ་ཡིན། རྫོགས་ཆེན་འདི་དོན་རྩོལ་སྒྲུབ་མཐའ་ལས་འདས། བཤད་བརྗོད་རྩ་བས་འདི་དོན་རྙེད་པར་དཀའ། དུས་གསུམ་གཤེན་རབ་བླ་མེད་རྣམས་ཀྱི་ཀྱང་། བཤད་བརྗོད་བྲལ་བའི་དོན་ཉིད་འདི་མཐོང་ནས། བླ་མེད་སངས་རྒྱས་འབྲས་བུ་གྲུབ་པ་ཡིན། རྫོགས་ཆེན་ལམ་འདི་ཀུན་གྱི་ཕུགས་ཡིན་ཏེ། བློ་འཁྲུལ་འདི་ཡི་དོན་ལ་མ་སྤྱོད་པ། མཆོང་ནུབ་བྱི་དོར་བྱས་ཡང་རིན་ཆེན་མིན། སོལ་བས་སྒག་པར་བྱས་ཀྱང་ཙན་དན་མིན། སྙིང་པོ་འདི་མ་མཐོང་ན། རྒྱ་མཚོ་གང་གའི་འགྲམ་དུ་འདུག་ན་སྐོམ་གྲིར་ཤི་བ་ཡིན། ཞེས་མེ་ངག་རྩ་བའི་རྒྱུད་ལས། ཐིག་པ་གཞན་གྱི་གཞུང་མཉམ་པར་བསྟན་པ་ཡང་། ཐ་མ་རྫོགས་ཆེན་སྤྱི་ཡི་དོན་དགོས་པར་བསྟན་པའི་ལེའུ་སྟེ། ཕྱག་རྒྱ་བརྒྱད་པའོ༎ 
༎དེ་ནས་སྟོན་པས་འཁོར་རྣམས་ལ། བླ་མེད་རྫོགས་པ་ཆེན་པོའི་དོན། ཁ་ཚིག་དག་ཏུ་མི་བཏང་ཞིང་། དེ་ལ་མི་བརྟན་པ་རུ་བསྟན། བླ་མེད་རྫོགས་ཆེན་བརྗོད་འདས་འདི། མཚོན་པ་ཚིག་ལ་མི་[20]གནས་ཏེ། གལ་ཏེ་གནས་ན་ཚིག་རྟོག་གོལ་བསམ་མེད་སྙིང་པོའི་དོན་ཉིད་ལ། རྣ་ཐོས་ཙམ་གྱི་ཡོན་ཏན་ཏེ། ཡིན་སྙམ་དེ་སྨྲ་དགེ་སྡིག་སྤྱོད། རྟག་ཆད་དོན་དང་དོ་མི་འབྲལ། མཉམ་ཆེན་དོན་བྲལ་ཚིག་བརྗོད་ཡང་། ཟིལ་གྱི་མི་ནོན་གྲོལ་མི་འགྱུར། ཡེ་མཉམ་ཀློང་དང་མ་བྲལ་ལྡན་ན། ཚིགས་མཉམ་རྡོལ་བའི་རླུང་མི་ཟློག རྣམ་པར་དག་དོན་མ་ཤེས་པར། ཚིག་ཙམ་ཐོས་པ་འཇུག་བྱེད་ཅིང་། དེ་བརྟན་བསོད་ནམ་མ་གསོག་པ། གང་ཡང་མི་འགྲུབ་ཆད་པར་འགྱུར། བླ་མེད་རྫོགས་ཆེན་དོན་འདི་ལ། སྒོམ་དུ་མེད་ཅེས་བརྗོད་པ་ཡང་། ཁ་ཅིག་མིང་ཚིགས་དེས་དོན་བྱེད། དེ་ནི་མུ་ཏིགས་ལྟ་བའི་མཆོག རྟག་ཆད་གཉིས་ལྡན་ཆད་པའི་མཆོག དབེན་པར་བསྐལ་པ་ཁྲི་བརྟག་ཀྱང་། འཛིན་པའི་དབང་གིས་སྡུག་བསྔལ་ཞིང་། ཆད་པའི་སྐྱེ་གནས་མཆོག་སྨིན་ཏེ། སྡིག་པ་སྤྱད་ཀྱང་དམྱལ་བ་ན། ཇི་ཙམ་སྔགས་པའི་འབུམ་གནས་གནས། ཞེས་མེ་ངག་རྩ་བའི་རྒྱུད་ལས། ཐིག་པ་གཞན་གྱི་སྒོ་བཀག་པ་དེ། ཁ་ཚིག་ཏུ་མི་བཏང་ཞིང་། ཁ་ཚིག་ལ་མི་རྟན་པར་བསྟན་པའི་ལེའུ་སྟེ། ཕྱག་རྒྱ་དགུ་པའོ༎ 
དེ་ནས་སྟོན་པས་འཁོར་རྣམས་ལ། སྒོམ་པའི་བསམ་པ་དགོས་པར་བསྟན། སྙིང་པོའི་དོན་དང་མ་འབྲེལ་བའི། ཚིག་གི་དྲང་སྲོང་དགོངས་[21]པ་མཁན། ཉམས་ཏེ་མེད་པར་སྙིང་པོར་ཉིད། མ་སྒོམ་པ་ནི་མཐོང་མི་སྲིད། མཐོང་སྙམ་པ་ནི་གོལ་པ་ཡིན། མཐོང་མེད་པ་ནི་ཡེ་ཤེས་ཀྱིས། བྱིན་གྱིས་བརླབས་ཏེ་བསྒོམ་པར་བྱ། རྟོག་འཛིན་སེམས་ལ་མི་གནས་པར། ཡང་དག་དོན་ཉིད་མ་སྒོམ་ན། བླ་མེད་ཐར་པ་ཐོབ་མི་སྲིད། དགོན་པར་དབེན་བཟུང་དེ་དོན་སྒོམ། དྲི་མེད་དག་པའི་ཡེ་ཤེས་ཀྱིས། བརྗོད་དུ་མེད་པའི་དོན་གཉིས་སྒོམ། བླ་མེད་ཐར་པ་ཐོབ་པར་འགྱུར། ངེས་པའི་དོན་ཉིད་མ་སྒོམ་ན། ཡང་དག་སངས་རྒྱས་ལག་རིངས་པས། བྱང་ཆུབ་ཉིད་ལ་ཐོབ་མཐའ་མེད། དུས་སུ་སངས་རྒྱས་རྣམས་ཀྱི་ཡང་། གཉིས་མེད་ཡེ་ཤེས་དོན་སྒོམ་ན། སངས་རྒྱས་ས་ལ་གནས་པ་ཡིན། བདེ་བའི་འབྲས་བུ་གང་འདོད་པ། གཉིས་སུ་མེད་པའི་སྙིང་པོ་བསྒོམ། ཞེས་མན་ངག་རྩ་བའི་རྒྱུད་ལས། སྒོམ་དགོས་པར་བསྟན་པའི་ལེའུ་སྟེ། ཕྱག་རྒྱ་བཅུ་པའོ༎ 
དེ་ནས་སྟོན་པས་འཁོར་རྣམས་ལ། སྒོམ་པ་དག་གི་ཐབས་རྣམས་བསྟན། བླ་མེད་ཐར་པ་ཐོབ་དཀའ་བས། ཤེས་རབ་ཐབས་ལ་བརྟེན་པས་གྲུབ། མིང་ཙམ་ཐབས་ལ་རྟན་པས་སུ། བདེན་པའི་དོན་ཉིད་རང་ལས་འབྱུང་། ཐབས་མེད་ཤེས་རབ་དཀའ་བྲལ་བ། གླང་ཆེན་ཆུས་[22]གདུང་སྨྲིག་སྙིགས་འདྲ། དད་མོས་འཕྲ་ཅན་སྣོད་ལྡན་ལ། གང་ཟག་མཚན་རྟགས་བཟུང་ཐབས་བསྟན། ཞེ་སྡང་དག་གི་ཤས་ཆེ་ལ། དངུལ་དཀར་ཞུན་མའི་སེམས་འཛིན་བསྟན། གཏི་མུག་དག་གི་ཤས་ཆེ་ལ། སྣང་གསལ་སྒྲོན་མའི་སེམས་འཛིན་བསྟན། ང་རྒྱལ་དག་གི་ཤས་ཆེ་ལ། ཞི་བ་ལྷ་ཡི་ཏིང་འཛིན་བསྟན། འདོད་ཆག་གི་ཤས་ཆེ་ལ། བདུད་རྩི་བུམ་པའི་སེམས་འཛིན་བསྟན། ཕྲག་དོག་དག་གི་ཤས་ཆེ་ལ། ཡིག་གེ་འབྲུ་ཡི་སེམས་འཛིན་བསྟན། རྣམ་པ་ལྔ་ལ་བརྟན་ནས་ཡང་། ངོ་བོ་ཉིད་ནི་ཤིན་ཏུ་སྒོམ། བྱང་ཆུབ་དམ་པ་སངས་རྒྱས་རང་ག་སམས། སྣ་ཚོགས་གློག་བཞིན་སྣང་ཡང་གྱི་ནར་བཞག བསམ་ཞིང་སྒོམ་པ་སྟེ། སྒོམ་པའི་ཡུལ་ལས་འདས། བདེ་གཤེགས་རང་རིག་རང་འབྱུང་རང་བཞིན་བཞག ཁོང་སློད་ཡང་པར་བཞག་ན་དེ་བཞིན་ན། ཡུལ་གྲུབ་རྐྱེན་གྱི་མི་ནོར་འཁྲུལ་མི་འགྱུར། འདུས་ཤེས་དག་གི་བསམ་དུ་མེད་པ་ན། གང་ཡང་མི་སེམས་བསམ་དུ་མེད་པར་གཞག བསམ་ཞིང་སྒོམ་སྟེ་སྒོམ་པའི་ཡུལ་ལས་འདས། དེ་ཉིད་རང་རིག་རང་འབྱུང་རང་ཞིར་གཞག བཞག་པའི་དངོས་པོ་གཡུང་དྲུང་སེམས་དཔའི་ཐུགས། འདེ་ཞེས་བསྟན་དུ་སངས་རྒྱས་ཉིད་ཀྱི་མེད། ཞེས་མན་ངག་རྩ་བའི་རྒྱུད་ལས། [23] སྒོམ་པའི་ཐབས་བསྟན་པའི་ལེའུ་སྟེ། ཕྱག་རྒྱ་བཅུ་གཅིག་པའོ༎ 
༎དེ་ནས་སྟོན་པས་འཁོར་རྣམས་ལ། ངེས་པ་དོན་གྱི་ངོ་བོ་བསྟན། རྫོགས་པ་ཆེན་པོའི་ངོ་བོར་ནི། དྲེན་པ་རྟོག་པ་མི་འབྱུང་བས། ཏིང་འཛིན་ཡོངས་སུ་རྫོགས་པ་ཡིན། རྣམ་ཤེས་ཡུལ་ལ་མ་ཆགས་པ། ཤེས་རབ་ཡོངས་སུ་རྫོགས་པ་ཡིན། ཏིང་འཛིན་ཤེས་རབ་ཡངས་རྫོགས་ལས། རྟོག་པ་མེད་པའི་ཤེས་རབ་སྐྱེ། ཁམས་གསུམ་ལས་སུ་འདུ་བར་འགྱུར། སེམས་དཔའ་མེད་པ་དེ་བཞིན་ཉིད། གང་ལ་མི་དམིགས་སྤྱིར་མི་རྟོག ཅི་ཡང་མ་སྒྲུབ་མི་སེམས་པ། སེམས་ཀྱི་དམིགས་ཅེས་བྱ་བ་སྟེ། ཐམས་ཅད་མ་ལུས་རྫོགས་པ་ཡིན། རྟོག་སྤྱོད་མེད་པ་བདེ་བའི་མཆོག ཤས་པ་གཟུང་འཛིན་དང་བྲལ་བ། བསྟན་པ་ངོ་བོ་ཉིད་ཀྱི་སྐུ། དམིག་སུ་མེད་པ་ཅི་ཞིག་དམིགས། དེ་ལ་དེ་བཞག་དེ་ངང་པས། པད་མ་ཅན་དེ་མཐོང་བར་འགྱུར། ཤེས་པ་མེད་པས་རབ་ཤེས་མཆོག གསལ་བ་མེད་པས་ཡེ་ཤེས་ངང་། འཛིན་པ་མེད་པས་ཏིང་འཛིན་ཀློང་། རྩོལ་བ་མེད་པས་ཚུལ་ཁྲིམས་རྫོགས། ཤེས་ན་མི་བྱེད་གཏི་མུག་ངང་། མི་སྒོམ་སྒོམ་པས་འདུ་འབྲལ་མེད། མི་ཤེས་ཤེས་པས་ཤེས་རབ་བརྟེན། མི་འཛིན་[24]འཛིན་པ་ཏིང་འཛིན་ཟིན། མི་ལྟ་བ་ལྟ་བ་ལྟ་བར་ངེས། སྣང་བ་མེད་ན་དངོས་མེད་པས། དེ་བཞིན་ཉག་གཅིག་མཆོག་གི་སྐུ། དེ་བཞིན་སྐུ་ལ་མཚོན་དུ་མེད་དེ་ཉིད་བྱིངས་ཏེ་མཐོང་དུ་མེད། མ་མཐོང་པ་ཉིད་མཐོང་པ་ཡིན། ཅིར་ཡང་མི་དམིགས་གཏི་མུག་སྟེ། མ་རིག་པ་ནི་ཡེ་ཤེས་གསལ། རིག་པའི་ཡེ་ཤེས་དང་ལྡན་པས། ཡིག་གེ་མེད་པའི་དང་ལ་ལྟ། འཛིན་དང་རྟོག་དང་དམིགས་དང་བྲལ། གང་ལ་མི་རྟོག་སྒོམ་པའི་མཆོག ཉོན་མོངས་ཉིད་ཀྱང་བྱང་ཆུབ་ཞིང་། སྟེ་ཅིར་ཡང་བསམ་དུ་མེད། གང་ལ་བརྟག་ཏུ་མེད་པ་བྱང་ཆུབ་ལམ། དོན་ལ་འཇུག་ཏུ་མེད་པ་རྫོགས་ཆེན་ལྟ་བའི་ཀློང་། འདི་ལྡན་དྲེན་མེད་སྟོབས་ལྡན་དགོངས་པའི་མཆོག བདེན་དང་མི་བདེན་སེམས་ཉིད་དམེན་པ་སྟེ། ཡོན་ཏན་སྐྱོན་དུ་སོངས་བས་གང་འགགས་པ། བདེན་པའི་དོན་ལ་མ་ཉམས་དགོངས་པའི་མཆོག ཤེས་རབ་ཆེན་པོས་ཡུལ་དང་དབང་པོར་བལྟས་ཏེ་མཐོང་ན་བརྟག་མི་བྱ། དང་པོར་ཤེས་རབ་རྣམས་གསུམ་གྱིས། མཆོད་ཅིང་ཉམས་སུ་བླངས་བའི་མིས། ལྟ་བ་ནམ་མཁའ་དབྱིངས་ཉིད་ལ། དེ་བཞིན་སེམས་ཡང་དེ་དང་འདྲ། དེ་ལ་གོམ་པའི་དད་པ་དང་། མཁའ་ལ་མཁའ་ནི་རྣམས་པར་སྒོམ། བསྒོམ་པའི་དུས་ན་མཐོང་བ་ནི། [25] ཅུང་ཟད་ཙམ་ཡང་མཐོང་དུ་མེད། ངེས་སྒོམས་མཆོག་ཆེན་ས་དེ་ལ། སྐད་ཅིག་བཞིན་ཙམ་ཡང་མ་འབྲུབ་ན། ཇ་ཙམ་འདྲུས་པ་མཉམ་པ་ཉིད། མཉམ་པའི་འཁོར་ལོ་ཞེས་བྱར་བཤད། ཞེས་མན་ངག་རྩ་བའི་རྒྱུད་ལས། ངེས་དོན་བསྟན་པའི་ལེའུ་སྟེ། ཕྱག་རྒྱ་བཅུ་གཉིས་པའོ། 
དེ་ནས་སྟོན་པས་འཁོར་རྣམས་ལ། ལྟ་བ་སྤང་བླང་མེད་པར་བསྟན། ཐམས་ཅད་ངོ་བོ་དེ་བཞིན་ཉིད། ལམ་ནི་ཉེ་ལམ་བདེ་བར་རྫོགས། ཐམས་ཅད་སྙིང་པོ་ཐིག་ལེ་གཅིག ངོ་བོ་མེད་པའི་སྙིང་པོ་ལ། ངོ་བོ་མེད་པའི་རྟོག་འབྱུང་ལ། ངོ་བོ་མེད་པ་ཤིན་ཏུ་རྟག སྙིང་པོའི་ངོ་བོ་ངོ་བོ་མེད། ངོ་བོའི་དང་པོ་ངོ་བོ་ནི། འོང་ན་སྤྱི་དཀར་བཞག་སྟེ་ཡང་། ཡང་དག་འཛིན་པའི་རྣལ་འབྱོར་པས། མ་ཟློག་མ་བླན་ངོ་བོ་ཉིད། མ་བྱུང་རང་བཞིན་ཉིད་དུ་གཞག གཉིས་མེད་ངོ་བོ་ཐིག་ལེ་ཅིག དབང་པ་ཡུལ་ལ་དགའ་མིན་པས། ཡུལ་བགགས་ལོག་ན་སྙིང་པོ་མེད། ཕྱ་ནང་གཉིས་མེད་དེ་བཞིན་ཉིད། ཤེས་པ་ཡུལ་ཡན་རྡུལ་བ་མིན། ཡུལ་ལ་ཤེས་པས་བཤིག་མི་བྱ། ཐབས་དང་སྙེན་པོས་བཅོས་སུ་མེད། འདུ་ཤེས་མི་སྤངས་རིག་པའི་མི་བླང་སྟེ། བླང་དོར་སེམས་[26]དང་གང་བྲལ་སྒོམ་པ་ཡིན། བག་ཆགས་ཆེ་འདྲ་རྒྱུ་སྲིད་པས། མི་སྐྱེ་མི་དགག་རང་སྒར་གཞག བསྐྱེད་ན་འདུ་ཤེས་སྐྱེ་པ་སྟེ། བཀག་ན་བྱིངས་པས་གྱུར་པ་ན། རང་འབྱུང་རང་ཞི་རང་འགག་པ། ངོ་བོ་ཉིད་ཀྱི་དོན་དང་མཇལ། ཞེས་མེ་ངག་རྩ་བའི་རྒྱུད་ལས། སྤོང་བླང་གཉིས་སུ་མེད་པར་བསྟན་པའི་ལེའུ་སྟེ། ཕྱག་རྒྱ་བཅུ་གསུམ་པའོ༎
༎དེ་ནས་སྟོན་པས་འཁོར་རྣམས་ལ། མཐའ་རུ་ཕྱིན་པའི་ཚད་རྣམས་བསྟན། ཐམས་ཅད་སངས་རྒྱས་རང་བཞིན་ལ། རང་བློས་སྤང་བླང་གང་མེད་པ། བསམ་གཏན་མཐའ་རུ་ཕྱིན་པའི་ཚད། གཉིས་མེད་གཉིས་སུ་མི་འཛིན་ཅིང་། གསེར་བང་ཕྱོགས་ཆར་མི་ལྟ་ན། བསམ་གཏན་མཐའ་རུ་ཕྱིན་པའི་ཚད། མི་རྟོག་མི་དམིག་མི་སེམས་ན། བསམ་གཏན་མཐའ་རུ་ཕྱིན་པའི་ཚད། འབྱུང་བ་ནམ་མཁའི་ངང་ཉིད་ལས། སྤྲིན་དང་ཁུ་རླངས་བྱུང་བ་ཡང་། རང་འབྱུང་རང་ཞི་ནམ་མཁའི་ངང་། དེ་བཞིན་རང་གི་བྱང་ཆུབ་སེམས། དེ་གཡོས་མ་ཡིན་མཚན་རྟོག་ཀུན། རང་འབྱུང་རང་ཞི་སེམས་ཀྱི་ངང་། དེ་ལྟར་བྱུང་ཚེ་བསམ་གཏན་ཚད། བདེ་བར་རྩོལ་བ་དེ་བཞིན་ཉིད། མཚན་མ་དག་པའི་[27]བསམ་གཏན་ཚད། གཡུང་དྲུང་སེམས་དང་ལྡན་ཞིང་འགྱུར་མེད་པ། དེ་ལྟར་བྱུང་ཚེ་བསམ་གཏན་ཚད། དེ་མིན་ཡངས་པའི་སེམས་བྱུང་ན། ཕྱིན་ཅི་ལོག་གི་རྣམ་རྟོག་སྟེ། དེ་དག་དེ་ལ་དེ་དོན་མེད། ལྟ་བ་མེད་པར་ལྟ་བ་ནི། ལྟ་བ་མཐའ་རུ་ཕྱིན་པའི་ཚད། ཤིན་ཏུ་བླུན་པ་མི་གསལ་བ། དྲན་པའི་འབྱུང་འཇུག་ཉམས་པ་ནི། རྟོགས་སྤྱོད་བག་ལ་ཉལ་བའི་ཚད་བླུན་པོ་དམ་དུ་ཟིན་པ་ན། ཏིང་ངེ་འཛིན་དོན་ལ་ཞན་པའི་ཚད། གང་ལ་ཆགས་པའི་སེམས་མེད་ན། བསམ་གཏན་ལྷུན་གྱིས་གྲུབ་པའི་ཚད། རྟག་ཏུ་འདི་ལྟར་གང་གནས་པ། སངས་རྒྱས་རང་ལ་གནས་པ་ཡིན། ཞེས་མེ་ངག་རྩ་བའི་རྒྱུད་ལས། བསམ་གཏན་མཐའ་རུ་ཕྱིན་པའི་ཚད་བསྟེན་པའི་ལེའུ་སྟེ། ཕྱག་རྒྱ་བཅུ་བཞི་པའོ༎
༎དེ་ནས་སྟོན་པས་འཁོར་རྣམས་ལ། སྒོམ་ཆགས་ནད་རྣམས་གསལ་ཏེ་བསྟན། དེ་བཞིན་ཉིད་ནི་མི་གཉིས་ཐིག་ལེ་གཅིག དམིག་པའི་ཡུལ་ནི་རྡུལ་དང་རི་རབ་འདྲ་སྟེ་རྟོག་པའི་རླུང་ཆེན་མཚོ། གནས་མེད་གནས་ལ་སྤྱོད་ཆགས་སྒོམ་པ་གོལ། མི་རྟོག་སྤྱི་ལ་ཆགས་མེད་པས། ཏིང་འཛིན་རོ་ལ་[28]ཆགས་མི་བྱ། དེ་བཞིན་ཉིད་ལ་གཟུགས་མེད་པས། དམིག་པའི་ཡུལ་འདི་ཅི་ཞིག་ཡོད། དམིགས་སུ་མེད་ལ་དམིགས་པ་ནི། སྒོམ་ཆགས་ནད་དེ་འཁོར་བའི་རྒྱུ། དམ་པ་ཉིད་མཐོང་དེ་ལ་ཞེན་པ་ནི། སྒོམ་ཆགས་ནད་ཀྱིས་ཟིན་པ་ཞེས་བྱའོ། དོན་མཐོང་ཤེས་པ་ཡོད་འགྱུར་ན། དེ་ནི་མ་མཐོང་སྒོམ་ཆགས་ནད། མི་རྟོག་ཟབ་མོའི་ཉམས་མྱོངས་ན། མྱོང་བ་ཉིད་ཀྱིས་སྒོམ་ཆགས་ནད། རྟག་ཆད་གོལ་སར་མཐོང་འགྱུར་ན། དུས་རྣམས་རྟགས་ཏུ་དེ་དང་ལྡན། ཏིང་ངེ་འཛིན་རོ་ལ་ཆགས་འགྱུར་ན། རྟག་ཆད་མུ་གཉིས་མཐའ་མི་སེལ། མ་རབ་བྱིས་པ་མཐའ་མའི་སེམས། འདུས་ཤེས་མེད་པའི་ཁྲོད་དུ་སྐྱེ། ཞེས་མེ་ངག་རྩ་བའི་རྒྱུད་ལས། སྒོམ་ཆགས་ཀྱི་གནད་བསལ་བའི་ལེའུ་སྟེ། ཕྱག་རྒྱ་བཅོ་ལྔ་པའོ༎ 
༎དེ་ནས་སྟོན་པས་འཁོར་རྣམས་ལ། དེ་བཞིན་སྙིང་པོ་ཉིད་ཀྱི་དོན། འདི་ཞེས་བསྟན་དུ་མེད་པར་བསྟན། དེ་བཞིན་ཉིད་ཀྱི་སྙིང་པོ་ཉིད། འདི་འདྲ་ཞེས་ན་བསྟན་དུ་མེད། སུས་ཀྱང་འདྲ་ར་གསུང་མ་ཡིན། འདི་ཞེས་བསྟན་དུ་གཉེན་རབ་ཀྱི་མེད། ལྕགས་ཀྱི་སྒྲོམས་བུ་འཐེབས་རྒྱས་བཏབ་པ་བཞིན། ནོར་ཟུང་དམ་པ་ཁྱེད་[29]པར་བསྟན་པ་དཀའ། དེ་བཞིན་ཉིད་ལ་དབྱིངས་དང་ཁ་དོག་མེད། མེད་པའི་དོན་ལ་ལྟར་མེད་འདི་ཞེས་མཐའ་ལས་འདས། འདས་པ་དེ་དོན་གཤེན་ལྷ་དཀར་པོའི་ཐུགས། འདི་འདྲལ་བསྟན་དུ་གཤེན་ལྷ་ཉིད་ཀྱི་མེད། དེ་བཞིན་དེ་ལ་བརྗོད་མཐའ་དང་བྲལ། འདི་འདྲར་བསྟན་མེད་སྙིང་པོའི་མཆོག མཚོན་ཅིང་དཔག་དཀའ་ནམ་མཁའ་བཞིན། དེ་བཞིན་གཏིང་དཔག་བཅད་དཀའ་འདི་ཞེས་བསྟན་དུ་མེད། ཡོ་མེད་མཐའ་ལས་འདས་པ་སྙིང་པོའི་དོན་གྱི་མཆོག  ཅིར་ཡང་བསྟན་མེད་ནམ་མཁའ་དག་པའི་ངང་། དེ་བཞིན་དེ་ལ་འདི་ཞེས་བསྟན་དུ་མེད། ཞེས་མན་ངག་རྩ་བའི་རྒྱུད་ལས། འདི་ཞེས་བསྟན་དུ་མེད་པར་བསྟན་པའི་ལེའུ་སྟེ། ཕྱག་རྒྱ་བཅུ་དྲུག་པའོ༎ 
༎དེ་ནས་སྟོན་པས་འཁོར་རྣམས་ལ། བླ་མེད་རྫོགས་ཆེན་དོན་འདི་ལ། རིག་པ་ཚུས་འཆར་དགོས་པར་བསྟན། དེ་བཞིན་ཉིད་ཀྱི་སྙིང་པོ་ལ། ཇི་ཡང་མཚན་དུ་མེད་པ་སྟེ། ཇི་ཙམ་མོ་ཡི་ཚིག་བརྗོད་ཡང་། དོན་དང་མཐུན་པར་ཡོང་མི་འགྱུར། བྱང་ཆུབ་ནམ་མཁའི་མཚན་ཉིད་ནི། སུས་ཡང་མཐོང་པར་མི་འགྱུར་སྟེ། མཁས་བཙུན་གཞན་དང་འབྲེལ་[30]པ་ཡང་། རང་རིག་ཡེ་ཤེས་ཁོ་ནས་མ་བཤད་ན། ཡིག་གེ་བསྟན་པས་བྱང་ཆུབ་ལམ་མ་རྙེད། མེ་ལང་གཟུགས་བརྙན་ཚུལ་དུ་ཚུལ་སྣང་འགྱུར། ཡང་དག་བྱང་ཆུབ་ཤིན་ཏུ་རྙེད་དཀའ་བ། ཁྱེད་པར་ཅན་གྱིས་ཐབས་ལ་རྟན་པས་འགྲུབ། མིང་གི་ཐ་སྙད་ཙམ་དུ་རྟེན་མོད་ཀྱིས། མངོན་སུམ་བདེ་བའི་དོན་ཉིད་རང་ལ་འཆར། མཚོན་པ་ཚིག་ཏུ་ཇི་ཙམ་སྙེད་འགྱུར་ཡང་། མཚོན་པ་དེ་དང་དེ་གཉིས་མི་མཐུན་ཏེ། ཡང་དག་རིག་པ་ཁང་ནས་མ་ཤར་ན། དེ་བཞིན་ཉིད་ཀྱི་དོན་ཏེ་ག་ལ་དཔོགས། ཡང་དག་དོན་གྱི་རིག་པ་ཤར་བའི་ཚེ། ཐམས་ཅད་མ་སྒྲིབས་ངོ་བོ་ཉིད་དུ་གནས། གང་ཞིག་གཤེན་རབ་འབྲས་བུ་ལམ་འདོད་པས། དགོན་པ་དབེན་བཟུང་གཟུང་འཛིན་གཉིས་སྤངས་ལ། རང་རིག་གསལ་བའི་ཡེ་ཤེས་བཙལ་བར་བྱའོ། ཞེས་མེ་ངག་རྩ་བའི་རྒྱུད་ལས། རིག་པ་ཚུས་འཆར་དགོས་པར་བསྟན་པའི་ལེའུ་སྟེ། ཕྱག་རྒྱ་བཅུ་བདུན་པའོ༎
༎དེ་ནས་སྟོན་པས་འཁོར་རྣམས་ལ། འཁོར་ཐར་གཉིས་སུ་མེད་པར་བསྟན། ཐམས་ཅད་དེ་བཞིན་སྙིང་པོ་ཐིག་ལེ་གཅིག འཁོར་ཐར་གཉིས་མེད་བད་བ་ཆེན་པོའི་ངང་། འདི་ལྟར་གསེར་བོང་སུས་ཀྱང་གསུང་[31]མ་ཡིན། ཐམས་ཅད་ཐིག་ལེ་གཅིག་པས་དབྱེ་བ་ཐ་སྙེད་མེད། བླ་མེད་ངེས་པའི་སྙིང་པོ་དོན་ཚོལ་ན། འཁོར་ཐར་གཉིས་པར་མི་གཟུང་དེ་བཞིན་ཤེས་པར་བྱ། ཁ་ཅིག་དམྱལ་འཇིགས་རྣ་རྒྱུད་ཐོས་མ་ཐག དེ་འཇིགས་ཤིན་ཏུ་སྐྲག་འགྱུར་ནས། བསལ་ཕྱིར་དགེ་བའི་ཚོགས་སྤྱད་ཀྱང་། བསམ་པ་བསྟན་ཕྱིར་ཐར་མི་འགྱུར། དམྱལ་འཇིགས་བླ་མེད་ཐོབས་པའི་བསམ་པ་ཡོད་པས་ན། ཚ་གྲངས་དམྱལ་བའི་སྲུང་ཤལ་མ་རི། བསམ་པས་ཅི་ལྟར་བསམ་པ་ལྟར། མི་བཟོད་སྡུག་བསྔལ་དེ་ཡིས་ཐོབ། འཇིགས་པ་གང་བསམ་དེ་ཡིས་བཤད། དེ་ན་འཁོར་ཐར་གཉིས་འཛིན་མིན། མ་བཅོས་ཐིག་ལེ་གཅིག་གི་ངང་། དམྱལ་བ་ཉིད་ཡང་སངས་རྒྱས་ལ། འཇིགས་པ་མེད་པ་ལམ་གྱི་མཆོག མ་སྤང་མི་སྤོང་མཆོག་གིས་ས། ཐམས་ཅད་རང་བཞིན་ལྷུན་གྱིས་རྫོགས། གཉིས་མཐར་མི་འབྱུང་གཅིག་གི་ངང་། མ་བཅོས་ཐིག་ལེ་གཅིག་ལ་བཞགས། ཞེས་མེ་ངག་རྩ་བའི་རྒྱུད་ལས། འཁོར་ཐར་གཉིས་སུ་མེད་པའི་མདོའ་ཡི་ལེའུ་སྟེ། ཕྱག་རྒྱ་བཅོ་བརྒྱད་པའོ༎ 
༎དེ་ནས་སྟོན་པས་འཁོར་རྣམས་ལ། སྤྱོད་པ་སྤང་བླངས་མེད་པར་བསྟན། [32] དེ་བཞིན་ཉིད་ཀྱི་དོན་འདི་ལ། ཇི་ཡང་སྒྲིབ་པར་མི་འགྱུར་བས། གང་ལྟར་སྤྱོད་པ་དེ་བཞིན་ཉིད། ཇི་ཡང་མི་སྤྱོད་བླ་མེད་སྤྱོད་པའི་མཆོག ཇི་སྤྱད་མི་རྟོགས་ཀྱེ་བ་འདི་ཡིས་དོན། སྤྱོད་པ་བཟང་སྟེ་གླང་ཆེན་ཆུ་འཐུང་བཞིན། ཇི་ལ་མི་སྤྱོད་དེ་བཞིན་བདེན་པར་གནས། ཐམས་ཅད་བདེ་བཞིན་ཉིད་དུ་ཡང་གནས་པ། གང་སྤྱད་ཅི་སྤྱོད་ཐམས་ཅད་སྤྱོད་པའི་མཆོག མ་བཀག་མི་འགག་ཐམས་ཅད་དེ་བཞིན་ཉིད། རིས་དྲུག་བདུད་དང་མུ་སྟིགས་སྲིན་པོའི་ཚོགས། རྫོགས་ཆེན་སྤྱོད་པར་མ་གྱུར་གང་ཡང་མེད། ཅི་ཡང་མི་སྤྱོད་འདི་ཡི་སྤྱོད་པའི་ཚེ། ཤིན་ཏུ་མཆོག་གི་སྤྱོད་པ་དག་ཏུ་བཤད། ཞེས་མ་ངག་རྩ་བའི་རྒྱུད་ལས། སྤྱོད་པ་སྤང་བླང་མེད་པར་བསྟན་པའི་ལེའུ་སྟེ། ཕྱག་རྒྱ་བཅུ་དགུ་པའོ༎
༎དེ་ནས་སྟོན་པས་འཁོར་རྣམས་ལ། གཉིས་སུ་དབྱེ་བ་མེད་པར་བསྟན། དེ་བཞིན་ཉིད་དོན་སྙིང་པོ་ཐིག་ལེ་གཅིག གཉིས་མེད་ཡེ་ཤེས་ཁྱབ་བདལ་ཡོངས་སུ་འདུས། གཉིས་འཛིན་མེད་པའི་ལྟ་བ་མ་རབས་བྱིས་པའི་ལྟ། རང་རིག་ཤེས་པ་དམ་པར་བྱས་སྟ་དེ་སྙེམ་ནས། ཆགས་དང་ཞེ་སྡང་སྐྱེད་ན་ཞེགཏི་མུག་ཡིན་ཏེ་དེ་མི་མཐོང་། བརྗོད་དུ་ཡོད་པ་ཐམས་ཅད་རྟག་པའི་རྒྱུན། རྣམ་རྟོགས་དེ་ལ་བླངས་མེད་ཕྱོགས་ན་མེད། མ་བསླད་ཇི་བཞིན་གནས་པ་ངང་[33]ཉིད་དུ། ཐམས་ཅད་རྫོགས་པས་གཉིས་སུ་དབྱེ་བ་མེད། གཉིས་མེད་ཡེ་ཤེས་འཛིན་པ་གསོག དེ་ནི་སྒྲིབ་པའི་སྐྱོན་ཆེན་ཡིན། བླང་དོར་བདེ་ལ་རབ་གནས་པས། བྱང་ཆུབ་མཆོག་ཏུ་འགྲོ་མི་འགྱུར། རྣ་དབང་གཞན་ལ་འགྲོ་མེད་ཅིང་། ངག་གིས་བརྗོད་དུ་མེད་པའི་ཕྱིར། ཡེ་ཤེས་དབྱིངས་སུ་མཐོང་བ་མེད། འཁྲུལ་པའི་ལམ་ལ་གཉིས་ལྟ་ཏེ། དེ་ནི་མུ་ཏིགས་ལྟ་བའི་མཆོག ཡང་དག་ཤེས་རབ་ལམ་ཉིད་ལ། གཉིས་སུ་མེད་པས་བདེ་བའི་ལམ། མ་བཅོས་ཐིག་ལ་གཅིག་གི་ངང་། གཏན་ལ་མ་ཕེབས་ཉིད་ད། བསྡུ་མེད་སྤྲོས་མེད་རང་འབྱུང་ཉིད། དེ་ལ་དྲན་དང་མི་དྲན་དང་། རྟག་དང་ཆད་དང་སྒོམ་སྒྲུབ་དང་། སྨྲ་མེད་འཁྲུལ་པའི་འཁྲུལ་པ་དང་། སྟོང་གསུམ་སེམས་ཅན་གསད་པ་བས། སྡིག་པའི་མཆོག་ཏུ་དེ་འགྲོར་འགྱུར། ཞེས་མེ་ངག་རྩ་བའི་རྒྱུད་ལས། གཉིས་སུ་དབྱེར་མེད་པར་བསྟན་པའི་ལེའུ་སྟེ། ཕྱག་རྒྱ་ཉི་ཤུ་པའོ༎
༎དེ་ནས་སྟོན་པས་འཁོར་རྣམས་ལ། ཤིན་ཏུ་རྩོལ་སྒྲུབ་དགོས་པར་བསྟན། བླ་མེད་འབྲས་བུ་གང་འདོད་པ། ཤིན་ཏུ་ལས་རྣམས་འདུ་འཛིན་སྤོང་། མཆོད་གནས་འགྲོན་དུ་བྱ་བའི་མིན། ལུས་ལངས་རྟོག་པ་ལངས་པ་སྟེ། རྣལ་འབྱོར་ཡང་རབ་བློ་ལྡན་[34]ལ། གསང་ཆེན་མེ་ངག་སྙིང་པ་འདི། ཐོབ་པའི་སྐལ་བར་བྱ་ཚ་ན། འགྲོ་དང་འདུག་དང་ཉལ་བ་དང་། མ་ཉམས་དེ་ཡི་ངང་དུ་གནས། དུས་མེད་རྟག་ཏུ་མ་ཡེངས་སྒོམ། ཆུ་སྲིན་རྫས་ཟིན་ཚུལ་དུ་མི་གཏོང་ན། ཁྱེད་པར་བདུད་རྩིའི་མཆོག་ཏུ་དེ་ཉིད་འགྲུབ། མཐོང་བ་ལྟར་མེད་འཚལ་འདོད་ན། མགོ་ལ་མེ་ཤོར་ལྟ་བུ་བརྩོན་འགྲུས་སྐྱེད། འདི་སྙེད་འདི་དང་མ་ལྡན་ན། སྐྱེ་བོ་བློ་འཆལ་མི་འཆལ་མུ་སྟེགས་ཡིན། རང་བཞིན་མེད་པའི་དོན་ཉིད་འདི། བླུན་པོས་རྟོག་ཀྱི་སྤྱོད་ཡུལ་མིན། དེ་བཞིན་ཉིད་ལ་རྣམ་རྟོགས་མེད། ཡང་དག་གཤེན་རབ་ལམ་འདོད་པས། ཤིན་དུ་བརྩོན་འགྲུས་དོན་སྒོམ་ན། བླ་མེད་འབྲས་བུ་ཐབ་པར་འགྱུར། ཞེས་མན་ངག་རྩ་བའི་རྒྱུད་ལས། བརྩོན་འགྲུས་བསྐྱེད་པའ་ལེའུ་སྟེ། ཕྱག་རྒྱ་རྩ་གཅིག་པའོ༎ 
༎དེ་ནས་སྟོན་པས་འཁོར་རྣམས་ལ། བླ་མེད་ཐིག་ཆེན་འདི་རྟོགས་ན། ཡོན་ཏན་ཤུགས་ཀྱིས་འབྱུར་བར་བསྟན། སེམས་ནི་དེ་བཞིན་ཉིད་དུ་གནས། གང་ཡང་མཐོང་པར་མེད་གྱུར་པས། དྲང་པོའི་རླུང་ན་བདུད་བཞི་རོལ། དེ་བཞིན་ཉིད་དུ་ཐམས་ཅད་གནས། ཉོན་མོངས་མ་སྤང་བྱང་ཆུབ་ཉིད། སྤངས་བླང་མེད་དེ་ཡེ་ཤེས་ངང་། ཐམས་ཅད་བྱང་ཆུབ་ངོ་བོ་ཉིད། ངོ་བོ་ཉིད་གསལ་རེད་པ་དེ། རྒྱལ་[35]པོ་ཉིད་དུ་རྨང་འགྲོལ་འགྱུར། སངས་རྒྱས་སེམས་ཅན་མི་བྱེད་གང་ཡང་དབྱེར་མེད་ན། བླ་མེད་སངས་རྒྱས་ངང་ལ་ཤུགས་ཀྱིས་འཆར། ཐིག་པ་བྱུང་པས་མེ་ཏོག་ཞིབ་ཀྱང་མི་རྙེད། སྦྲང་རྩིའི་སྙིང་པོས་འབྱུང་བ་ལྟར། སེམས་ཉིད་ཇི་ལྟར་དག་ཀྱང་རུང་། མ་སྟོར་སྤྲུལ་པའི་སྙིང་པོ་འབྱུང་བ་འགྱུར། འབྱུང་བ་ནམ་མཁའི་ངང་ལས་ཀྱང་། སྤྲིན་དང་ཁུ་རླངས་རང་འབྱུང་བཞིན། དེ་བཞིན་གཉིས་མེད་ངང་ལ་ནི། བླ་མེད་སངས་རྒྱས་ཤུགས་ཀྱིས་འབྱུང་། ཐིག་མཆོག་འདི་ནི་ཡིད་བཞིན་ནོར་བུའི་ཚུལ༎ ཀུན་འདོད་ར་བ་ངང་ལས་ཤུགས་ཀྱིས་འབྱུང་། ཡོན་ཏན་ཀུན་འབྱུང་ཡིད་བཞིན་ནོར་བུའི་སྐུ། སྐུ་ཉིད་འདི་རྟོགས་ཐམས་ཅད་ཤུགས་ཀྱིས་འབྱུང་། ཞེས་མེན་ངག་རྩ་བའི་རྒྱུད་ལས། ཐིག་མཆོག་འདི་དང་ལྡན་ན། ཡོན་ཏན་ཤུགས་ཀྱིས་འབྱུང་བར་བསྟན་པའི་ལེའུ་སྟེ། ཕྱག་རྒྱ་རྩ་གཉིས་པའོ༎ 
༎དེ་ནས་སྟོན་པས་འཁོར་རྣམས་ལ། གཉིད་མེད་ཡེ་ཤེས་རྟགས་འགྱུར་ན། རང་རིག་རང་དབང་ཐོབ་པར་བསྟན། དེ་བཞིན་ཉིད་དོན་གང་གནས་པ། ངོ་བོ་ལྷུན་གྱིས་རྫོགས་པའི་དབང་། གཉིས་མེད་ཡེ་ཤེས་འོད་གསལ་ན། མི་འགྱུར་གཡུང་དྲུང་ཉག་གཅིག་སྐུ། མི་འགྱུར་རིག་པ་རང་དབང་ཐོབ། ཅི་ལ་མི་རྟོག་རྟོག་དང་བྲལ། དེ་བཞིན་ཉིད་དུ་ལྷུན་རྫོགས་པ། རང་དབང་[36]མེད་པ་ཡེ་ཤེས་རྫོགས་པའི་དབང་། སྙིང་པོ་ཇི་བཞིན་དེ་བཞིན་དུ། རྩོལ་སྒྲུབ་མཐའ་ལས་འདས་འགྱུར་ན། རིག་པ་ཡེ་ཤེས་རང་དབང་ཐོབ། ཞེས་མན་ངག་རྩ་བའི་རྒྱུད་ལས། གཉིས་མེད་ཀྱིས་དོན་རྟོགས་ན། རིག་པ་རང་དབང་ཐོབ་པར་བསྟན་པའི་ལེའུ་སྟེ། ཕྱག་རྒྱ་རྩ་གསུམ་པའོ༎ 
༎དེ་ནས་སྟོན་པས་འཁོར་རྣམས་ལ། དེ་བཞིན་ཉིད་ཀྱི་དོན་རྟོགས་ན། མཆོག་གི་དངོས་གྲུབ་ཐོབ་པར་བསྟན། དེ་བཞིན་ཉིད་ཀྱི་དངོས་པོ་ཀུན་དང་བྲལ། བྲལ་བ་དེ་དོན་མཚོན་དུ་མེད་པ་སྟེ། རང་རིག་ཡེ་ཤེས་ཉིད་ཀྱི་འོད་གསལ་ན། དངོས་པོ་དངོས་སུ་དག་པས་དངོས་གྲུབ་མཆོག བྱང་ཆུབ་ངོ་བོ་ཉིད་དུ་ཀུན་གནས་པས། རྟོགས་པའི་དབང་ག་ཀུན་དང་འབྲེལ་པ་ཡིན། མི་རྟོག་བརྟོག་མེད་རྟོགས་པའི་ཡུལ་ལས་འདས། འཛིན་རྟོག་མཐའ་ལས་འདས་ན་མཆོག་གི་དངོས་གྲུབ་ཡིན། གཟུངས་འཛིན་གཉིས་ལྟ་མུ་སྟེགས་འཁྲུལ་པའི་ལྟ། དངོས་པོ་ཉིད་དུ་ལྟས་པས་དངོས་མི་གྲུབ། མི་འཛིན་མི་རྟོག་གཉིས་མེད་འོད་གསལ་ན། དངོས་པོ་གནས་སུ་དག་པས་དངོས་གྲུབ་མཆོག རང་འབྱུང་འོད་གསལ་བདུད་རྩི་ཆེན་པོ་འདི། སུ་ཡིས་རྫོགས་པ་དངོས་གྲུབ་ཆེན་པོའི་མཆོག ཡང་དག་ངེས་པོའི་སྙིང་པོ་འདི་རྟོགས་ན། རྒྱལ་མཆོག་ལྷུན་གྱིས་གྲུབ་པའི་དངོས་གྲུབ་འདི། འཇིག་[37]རྟེན་མཐུ་ཆེན་རྣམས་ཀྱི་འཕྲོག་ཏུ་མེད། སྙིང་པོ་དོན་མཆོག་དངོས་གྲུབ་རང་གི་སེམས། འཇིག་རྟེན་དངོས་གྲུབ་མཚན་མའི་རྣམས་རྟོག་སྟེ། དངོས་གྲུབ་དེ་ལ་བདུད་རྩི་མེད་པར་བཤད། ཞེས་མན་ངག་རྩ་བའི་རྒྱུད་ལ། རྫོགས་ཆེན་ཉིད་ཀྱི་དོན་རྟོགས་ན། མཆོག་ནི་དངོས་གྲུབ་བསྟན་པའི་ལེའུ་སྟེ། ཕྱག་རྒྱ་རྩ་བཞི་པའོ༎ 
༎དེ་ནས་སྟོན་པས་འཁོར་རྣམས་ལ། ཐེག་ཆེན་དོན་རྟོགས་གང་ཟག་རྣམས། སྡིག་པ་ཀུན་ལས་གྲོལ་བར་བསྟན། མཉམ་པའི་ངང་ལས་གནས་པའི་ཚེ། རང་འབྱུང་ཡེ་ཤེས་འོད་གསལ་ན། དགེ་སྡིག་གཉིས་ཁལ་རྣམ་པ་སེལ། གཉིས་མེད་ཡེ་ཤེས་ཁྱབ་བདལ་བས། སྡིག་པ་ཀུན་ལས་རྣམ་པར་གྲོལ། སྡིག་སྤྱད་སྡིག་པར་མ་བསམ་ན། སྡིག་པ་ཀུན་ལས་ངེས་གྲོལ་ཏེ། ཞི་བའི་ཀློང་ན་ཡེ་ཤེས་འཕྱོ། ཉམས་པའི་རྐྱེན་གྱི་མི་སྒྲིབ་དེ་ཡི་ལམ། ལམ་ཆེན་འདི་ལ་དགེ་སྡིག་གཉིས་མི་མངའ། བདག་གཞན་མི་མཐོང་མི་འཛིན་ན། ཉོན་མོངས་ཀུན་ལ་འཇལ་ཉག་ཀྱང་། རྣམ་གྲོལ་ལམ་ལ་འགྲིབ་མི་འགྱུར། ཐིག་ཆེན་འདི་དང་ལྡན་འགྱུར་ན། དགེ་དང་སྡིག་པ་གཉིས་མེད་[38]དེ། སྡིག་པ་ཀུན་ལས་ངས་གྲོལ་ན། བླ་མེད་འབྲས་བུ་ཐོབ་པར་འགྱུར། འདི་དོན་དེ་བཞིན་ཉིད་རྟོགས་ན། ཐམས་ཅད་ངོ་བོ་དེ་ཉིད་ལས། སྡིག་པ་ཀུན་ལས་ངེས་པར་གྲོལ། ཞེས་མེ་ངག་རྩ་བའི་རྒྱུད་ལས། ཐིག་པ་འདི་ཡི་དོན་དང་ལྡན་པ་ལ། སྡིག་པ་ཀུན་ལས་གྲོལ་བར་བསྟན་པའི་ལེའུ་སྟེ། ཕྱག་རྒྱ་རྩ་ལྔ་པའོ། 
༎དེ་ནས་སྟོན་པས་འཁོར་རྣམས་ལ། ཐིག་ཆེན་འདི་དང་ལྡན་འགྱུར་ན། འཕྲ་མོ་སྒྱུར་དུ་རུང་བ་སྟན། བླ་མེད་ཐིག་ཆེན་འདི་རྟོགས་ན། ཐམས་ཅད་དེ་བཞིན་ཉིད་གནས་པས། ཐིག་པ་ཐམས་ཅད་འདི་རུ་འདུས། ཐིག་ཆེན་འོད་ཉིད་ཕྲ་མང་ཤང་མ་མ་འགྱུར། ཟངས་མ་གསེར་རྩིས་གསེར་དུ་སྒྱུར་རུང་གིས། ཟངས་རྩིས་གསེར་དུ་སྒྱུར་འདོད་པ་མིན། འདི་ཡི་དོན་གྱིས་གཞན་གྱིས་འབྲས་རུང་གིས། གཞན་གྱི་དོན་གྱིས་འདི་ཡིས་དོན་མི་རུང་། སྙིང་པོའི་དོན་མཆོག་ཁྱེད་པར་འདི་ཉིད་ནི། བླ་མེད་ཐེག་ཆེན་ཕྲ་མོ་གདོད་ནས་མེད། ཐམས་ཅད་ཅི་བཞིན་དེ་བཞིན་ཉིད་དུ་གནས། འདི་ལས་ཡན་ཏན་ཐམས་ཅད་ཤུགས་ཀྱིས་འབྱུང་། ལམ་ནི་བསྒྲོད་མེད་ཉེ་ལམ་བདེ་བར་རྫོགས། ལམ་གྱི་མཆོག་ཏུ་གྱུར་པའི་སྙིང་པོ་འདི། སྟོན་པ་ཉིད་ཀྱིས་སེམས་དེ་བཟུང་ཡོད་མིན། ཤེས་རབ་ཟབ་མོ་འདི་[39]ཡི་དོན་ཚོལ་རབ་ཏུ་སླ། ཞེས་མན་ངག་རྩ་བའི་རྒྱུད་ལས། ཐིག་པ་ཆེན་པོ་འདི་དང་ལྡན་ན་འཕྲ་མོ་སྒྱུར་དུ་གཏུག་པར་བསྟན་པའི་ལེའུ་སྟེ། ཕྱག་རྒྱ་རྩ་དྲུག་པའོ༎ 
༎དེ་ནས་སྟོན་པས་འཁོར་རྣམས་ལ། རྩིང་པོའི་ཤེས་པས་བཅད་པར་བསྟན། རྫོགས་པ་ཆེན་པོ་འདི་ཡི་རང་བཞིན་ནི། རྩིང་པོའི་ཤས་པས་མ་བཅད་ན། འཕྲ་མོའི་ཤེས་པས་སླབས་མི་ཆོད། དོན་ཀུན་བློ་ལ་མི་སྣང་བར། སྒྲ་ཕྱིར་ཕྲིང་བས་དོན་མེད་པ་ལ། རྒྱ་ཆེ་རྩིང་པོས་རབ་བཅད་ལ། ཕྲ་མོ་བབ་ལ་ཉལ་བ་དབབ། གཏན་གྱི་མ་ཡིན་ནོ། ཕྲ་མོ་ཤེས་པ་གྲ་ལ་འདས། དོན་ཀུན་སོ་སོར་རང་རང་རང་པའོ། དེ་བཞིན་ལྟ་བ་སོར་སོར་བལྟ། རྫོགས་ཆེན་འདི་ནི་རང་བརྩིང་སྟེ། དོ་ཆ་རལ་ཉག་གཅིག་ཏུ། ཐམས་ཅད་ཁྱབ་བདལ་འུབ་ཆུབ་པོ། རྩང་པོ་འདི་དང་མ་ལྡན། ལམ་མེད་ལམ་ཞུགས་སོ་སོར་གོལ། འཇུགས་དང་ལྟ་དང་སྲུངས་པ་དང་། དེ་བཞི་འཇུག་སྒོ་སོ་སོ་བ། འཁྲུལ་པའི་ལམ་ཡིན་མཐའ་ལས་གོལ། ཉེ་ལམ་རྩལ་བྲལ་ནད་སེལ་འདི། རབ་ཏུ་རྩེང་སྟེ་གཅིག་ཏུ་གནས། ཉེ་ལམ་ཉག་གཅིག་ཡོངས་སུ་རྫོགས། [40] ཐམས་ཅད་ཐིག་ལ་གཅིག་ཏུ་གནས། ཞེས་མན་ངག་རྩ་བའི་རྒྱུད་ལས། རྩིང་པོ་ཤས་པས་བཅད་པར་བསྟན་པའི་ལེའུ་སྟེ། ཕྱག་རྒྱ་རྩ་བདུན་པའོ། 
༎དེ་ནས་སྟོན་པས་འཁོར་རྣམས་ལ། འདི་ལ་མོས་པའི་གང་ཟག་ལ། ཕྱོགས་དང་རིགས་སུ་མེད་པར་བསྟན། དེ་བཞིན་ཉིད་ཀྱི་སྙིང་པོ་ཉིད། འགྲོ་བ་ཀུན་ལ་རང་བཞིན་གནས། རྐྱེན་གྱིས་མི་བཙལ་གཞན་ལས་མིན། ཐམས་ཅད་ཡེ་ནས་སངས་རྒྱས་པས། འགྲོ་བ་ཀུན་ལས་ཕྱོགས་རས་མེད། འདི་འདྲ་འདི་འཆང་འདི་འདོན་ལ། གང་མ་ཤེས་རབ་ས་ལ་གནས། འདི་ལ་མོས་པ་ཝ་དང་ཁྱི། མུ་སྟེགས་སྲིན་པོ་འགྲོ་དྲུག་རྣམས། ཕྱགས་དང་རིས་སུ་མ་བཅད་དེ། གང་མོས་དེ་ནི་འབྲས་བུ་ཐོབ། ཐམས་ཅད་རང་བཞིན་སངས་རྒྱས་ཉིད། རང་ཉིད་དེ་ཉིད་ཉིད་མ་རྟོག། འཁྲུལ་པར་འགྱུར་ཏེ་སོ་སོར་སྣང་། འཁོར་བ་གཉིས་ལས་ཐར་མཐའ་མེད། རང་སངས་རྒྱས་པ་དེ་རྟོགས་པ། རིག་པའི་ཡེ་ཤེས་ལྡན་པ་སྟེ། བླ་མེད་གཤེན་རབ་ཉག་གཅིག་ལ། དེ་ཡིས་བླ་མེད་ཐར་པ་ཐོབ། ཞེས་མན་ངག་རྩ་བའི་རྒྱུད་ལས། ཐིག་པ་འདི་ལ་མོས་པའི་གང་ཟག་ལ། [41] ཕྱོགས་དང་རིས་མེད་པར་བསྟན་པའི་ལེའུ་སྟེ། ཕྱག་རྒྱ་རྩ་བརྒྱད་པའོ༎ 
༎དེ་ནས་སྟོན་པས་འཁོར་རྣམས་ལ། ཀུན་གྱི་ཐུན་མོངས་མིན་པར་བསྟན། བླ་མེད་རྫོགས་པ་ཆེན་པོའི་དོན། ཤིན་ཏུ་དོན་དམ་བརྟོགས་པ་དཀའ། བརྟགས་པས་མི་རྟོག་རྣམ་པར་རྟོག ཤིན་ཏུ་འདི་དོན་ལྡན་པ་དཀའ། འདི་དོན་ལྡན་པ་རྒྱ་ནང་ན། གཅིག་མེད་རྒྱ་ལ་སྲིད་པ་ན། བདེ་གཤེགས་སྲས་ཀྱི་ཕུ་བོ་ཡིན། འདི་དོན་ལྡན་པ་རིན་ཆེན་རིགས། རིན་ཆེན་རིགས་ནི་ཤིན་ཏུ་དཀོན། ཡ་རབ་ཉག་གཅིག་ཨུ་དུམ་འབར། འདི་དོན་མཐོང་བས་མཐོང་བས་མཐོང་བ་མིན། རབ་ཏུ་བརྟག་དཀའ་རྫོགས་པ་དཀའོ། འདི་ཞེས་ཉིད་དུ་དེ་ཉིད་མེད། ཡང་དག་གཤེན་རབ་འབྲས་འདོད་པས། རྩལ་མེད་ངང་ལ་དེ་བཞིན་གནས་ཡང་ན་ཐབས་ཆེན་ལྔ་ལ་རྟན་གནས་ཀྱང་། དགོན་པར་ཡུན་རིང་མཉམ་གཞག་ན། དེ་ཉིད་སྙིང་པོའི་དོན་དང་མཇལ། ཀུན་ལ་བསྟན་པས་མེད་པས་གསང་། དེ་ཡང་གསེར་བོང་མ་ཡིན་པར། ཉག་གཅིག་སྐུ་ལ་བསྟས་པ་ན། དེ་བཞིན་ཉིད་ཀྱི་དོན་དང་འཇལ(མཇལ)། ཞེས་མན་ངག་རྩ་བའི་རྒྱུད་ལས། དོན་འདི་ཀུན་[42]གྱི་ཐུན་མོང་མིན་པར་བསྟན་པའི་ལེའུ་སྟེ། ཕྱག་རྒྱ་རྩ་དགུ་པའོ༎
༎དེ་ནས་སྟོན་པས་འཁོར་རྣམས་ལ། ཀུན་ལ་བསྟན་པ་མིན་པར་གསུངས། བྱ་བྲལ་བླ་མེད་རྫོགས་ཆེན་འདི། བཤད་དང་བརྗོད་དང་རྩོལ་སྒྲུབས་དང་། འདི་ཞེས་མཐའ་ལས་འདས་པ་སྟེ། དེ་བཞིན་ཀུན་ལ་བསྟན་བྱ་མིན། ངེས་པའི་སྙིང་པོའི་རྒྱུ་མཆོག་འདི། ཆུ་སྲིན་མགྲིན་བརྒྱུད་རིན་ཆེན་བཞིན། ཀུན་ལ་བསྟན་པར་བྱ་བ་མིན། རིན་ཆེན་རིག་ལ་ཁད་ཀྱིས་སྦྱིན། དད་ལྡན་གང་ཟག་སྐལ་ཅན་རྣམས། འདི་འཕྲད་འདི་དང་གང་ལྡན་པ། སངས་རྒྱས་ས་ལ་གནས་པ་ཡིན། དེ་ཡང་ངས་པར་འདི་གཟུང་སྟེ། ཀུན་ལ་བསྟན་པར་བྱ་བ་མིན། དད་ལྡན་རྣམས་ལ་ཁད་ཀྱིས་སྦྱིན། ཞེས་མན་ངག་རྩ་བའི་རྒྱུད་ལས། ཀུན་ལ་བསྟན་པར་མིན་པ་བསྟན་པའི་ལེའུ་སྟེ། ཕྱག་རྒྱ་སུམ་བཅུ་པའོ༎
༎རྒྱུད་ཀྱི་རྒྱལ་པོ༎ གསེར་གྱི་རུས་སྦལ་གཡུང་དྲུང་ཐིག་པ་མན་ངག་རྩ་བའི་རྒྱུད། རྒྱུད་འ་མོ། [43] སེམས་ཕྱོགས་ཀྱི་རྩ་བ། ལྟ་བ་ཐམས་ཅད་ཀྱི་ཕུགས། དགོངས་པའི་གདེངས། ཨུ་ཏྲ་སིག རྒྱ་རྒྱ་རྒྱ། 
།།ན་འདོད་བུ་ཕོ་ཆགས་སྡོང་བདག་འདྲ་ཡིས། རིན་ཆེན་སྣ་ལྔའི་སྙིང་པོ་གསེར་ཁྱེར་ནས། རིན་ཆེན་སྲོག་ལ་མ་འཛེམ་དཀའ་བའི་ལ་རྣམས་བརྒལ། མན་ངག་ངེས་པའི་སྙིང་པོའི་བྱང་ཆུབ་སེམས། རྒྱུད་སྨད་བཅོ་ལྔ་རྩལ། ལི་མུ་ཁོད་སྟང་གཤེན་རབ་བླ་མ་དང་། སྒྲ་སྐད་བཏུན་ཏེ་མཆན་ལ་ཕབ་པ་ཡང་། བོད་ཀྱི་ཡུལ་དུ་རྨོང་པ་མཚན་གསུམ་འབྱུང་དུས་དར་བར་ཤོག རྒྱ་རྒྱ་རྒྱ། འགྲོ་རྣམས་མི་འགྱུར་གཡུང་དྲུང་སྐུ་ཐོབས་ཤོག བྱིན་ཆེ་བར་ཤོག ཞལ་གྲོ་བར་ཤོག བཀྲ་ཤིས་པར་ཤོག [44]Blank page
