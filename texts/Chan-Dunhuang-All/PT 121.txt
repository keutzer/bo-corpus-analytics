Pelliot tibétain 121 [49]	has [52] image. But [26~50] is blank.   Pelliot tibétain 121-1 ་བ་དེ་དག་རྒྱུ་དང་འབྲས་བུ་འི་དངོས་པོ་མ་གྲུབ་ཅིང༌། རང་བཞིན་གྱིས་མ་སྐྱེས་པ། མཐའ་གང་ལ་ཡང་མྱི་གནས། མྱི་དམྱིགས་པ་ནི། དོན་དམ་པའི་བདེན་པ་ཞེས་བྱའོ། །ཐེག་པ་ཆེན་པོ་ཞེས་བྱ་བ་ནི། ཉན་ཐོས་དང་རང་སངས་རྒྱས་དང༌། །བྱང་ཆུབ་སེམས་དཔའ་ཐམས་ཅད་ཀྱི་ཐེག་པ་ལས་ཁྱེད་(ཁྱད)པར་དུ་འཕགས་པ་བླ་ན་མྱེད་པའི་ཕྱིར་ཐེག་པ་ཆེན་པོ་ཞེས་བྱའོ༎ ༈ དབུ་མ་ཞེས་བྱ་བ་ནི༌། རྟག་ཆེད་(ཆད)   Pelliot tibétain 121-2 དང་ཡོད་མྱེད་ཀྱི་མཐའ་གང་ལ་ཡང་མྱི་གནས་ཤིང༌། །ཚིག་དང་ཡི་གེའི་བརྗོད་པའི་ཡུལ་མ་ཡིན་བའོ། །ཡོད་པ་ཡང་མ་ཡིན་ཏེ་ནམ་ཀ་དང་མྱི་འདྲ་མེད་པ་ཡང་མ་ཡིན་ཏེ། །རིང་བོང་གྱི་རྭ་དང་མྱི་འདྲ་བས། དང་མོ་(པོ)ཡང་ཡོད་པ་མ་ཡིན་ལ། ད་ཡང་མྱེད་པར་མྱི་བཤད་དོ། །སངས་རྒྱས་ཀྱི་བཀའ་ལུང་ལས། ཐམས་ཅད་མྱི་བསམ་འབྱུང་ན་ཚོར། །འདི་ཡང་ལས་དང་པོ་པ་ལས་ཐབས་སུ་  ༄། །བསྟན་པར་ཟད་དེ། སྐྱེས་བུ་སེང་གེ་ལྟ་བུ་བརྩོན་འགྲུས་ཆེན་པོ་དང་ལྡན་བ་ལ་ནི། བྱུང་ཚོར་གང་ཡང་མྱི་བརྗོད་ཅིང་གོམ་པ་འདེགས་པ་དང༌། གཞག་པའི་སྤྱོད་ལམ་རྣམ་བཞིར་ཅི་ལ་ཡང་མྱི་རྟོག་མྱི་གནས་སོ། །དྲིས་པ། །འཛུབ་མོ་འདི་མཐོང་ངམ། །ལན་བཏབ་པ། མཐོང་ངོ༌། །ཡང་དྲིས་པ། དར་མཐོང་ངམ། ལན་བཏབ་པ། མཐོང་ངོ༌། ༈ འཛུབ་མོ་འདི་ཡོད་པའི་ཚེ། མཐོང་   Pelliot tibétain 121-3 དུ་རུང་ན། མྱེད་པའི་ཚེ་ཅི་མཐོང༌། ཡ་མཚན་རེ་ཆེ། །ལན་བཏབ་པ། །འཛུབ་མོ་ལ་ནི་འོང་བ་དང་འགྲོ་བ་ཡོད་ཀྱི། །མཐོང་བའི་རྒྱུན་མ་ཆད་པས། དེ་ལ་ཡ་མཚན་དུ་ཅི་ཆེ། གལ་(བརྒལ)བཙུགས་པ། སངས་རྒྱས་ཀྱི་བཀའ་ལས། །ཆོས་ནི་མཐོང་བ་དང་ཐོས་པ་དང༌། །ཚོར་བ་དང༌། ཤེས་པ་ལས་བྲལ་བ་ཡིན་ན། །ཅི་ཕྱིར་མཐོང་བར་བཤད། །ལན་བཏབ་པ། །བླུན་པོ་དང༌།   ༄། །ཉན་ཐོས་དང༌། རང་རྒྱལ་ལྟ་བ་དམན་པ་མཚན་མ་ལ་ཆགས་པའི་ཕྱིར། ཐབས་ཀྱིས་བྲལ་ལོ་ཞེས་བཤད་དོ། །དོན་རིག་ན། ཆོས་ནི་མཐོང་ཐོས་ཚོར་ཤེས་དང་མ་བྲལ་བ་ཡིན། ༈ ཉོན་མོངས་པ་ཉིད་བྱང་ཆུབ་དུ་མྱི་རུང་བ་ཅི་ཡོད། དཔེར་ན་ཆབ་རོན་ (རོམ་)དང་ཆུ་ཐ་མྱེི་དད་དོ། ཚོར་བ་དང་པོ་ལ   Pelliot tibétain 121-4 བརྟེན་ནས། ངོ་བོ་ཉིད་ཀྱིས་ཚོར་བར་རིག་གོ། ངོ་བོ་ཉིད་ཀྱི་ཚོར་བར་རིག་ན། །སེམས་ཅེན་(ཅན)ཐམས་ཅད་ཀྱི་ཕྱི་མའི་ཚོར་བ་ཅིག་ཅར་རིག་གོ །ཡང་དག་པའི་ཚོར་བའི་དོན་ནི། དང་མོ་ཡང་སྐྱེ་བར་མྱི་བཤད། ད་ཡང་མྱེད་པར་མྱི་བཤད་དོ། །འོང་བ་ཡང་གང་ནས་ཀྱང་མ་འོངས་ལ། འགྲོ་བའི་ཚེ་ན་གར་ཡང་མ་སོང་སྟེ། དཔེར་ན་མྱི་དབུལ་པོའི་གོས་ལ། སེར་གྱི་དོང་ཙེ་ཡོད་པ་དང་འདྲ་སྟེ། མ་མཐོང་བའི་  ༄། །ཚེ་ན་མྱེད་པ་མ་ཡིན། བསྟན་ཏེ་མཐོང་བའི་ཚེ་ན། ཕྱིས་རྙེད་པ་མ་ཡིན་ཏེ། །དེ་བས་ན་དོན་གོ་བའི་ཚེ་ཚོར་བ་དང་པོ་ཡང༌། །ཕྱི་མའི་ཚོར་བ་ཡིན་ལ། །ཕྱི་མའི་ཚོར་བ་ཡང་དང་པོ་དང་ཐ་མྱི་དད་དོ། །དྲིས་པ། གཟུགས་མཐོང་ངམ། ལན་བཏབ་པ། གཟུགས་ཀྱིས་བདག་ལ་མ་མཐོང་ངོ༌། །དྲིས་པ། ཁྱོད་དེ་དང་འདྲ་འམ། ལན་བཏབ་པ། །   Pelliot tibétain 121-5 བདག་ཀྱང་དེ་བཞིན་ཏེ། ཅི་ལ་ཡང་མྱི་རྟོག་གོ །དྲིས་པ། །དེའི་མྱིང་ཅིས་གདགས། །ལན་བཏབ་པཱ། བདག་ལ་དྲི་མཛོད་ཅིག །དྲིས་པ། གཟུགས་ལ་ནི་འདུ་ཤེས་མྱེད་ན། །ཅི་སྐད་འདྲི། ལན་ཏབ་པ། །འདུ་ཤེས་ཡོད་པ་དང༌། །འདུས་ཤེས་མྱེད་པར་ལྟ་བ་ཉིད་ལ་དྲི་མཛོད་ཅིག །ལན་བཏབ་པ། འདུ་ཤེས་ཡོད་པ་དང༌། འདུ་ཤེས་མྱེད་པར་བདག་ཀྱིས་མཐོང་ངོ༌། །བདྲིས་པ། ཅི་ལྟར་མཐོང༌། །ལན་ཏབ་པ།   ༄། །བདག་ཀྱིས་ནི་འདུ་ཤེས་ཡོད་པར་ཡང་མ་མཐོང༌། འདུ་ཤེས་མྱེད་པར་ཡང་མ་མཐོང་ངོ༌། །ཅི་ལྟར་ན་ཆོས་ཐམས་ཅད་བ། ཅི་ལྟར་ན། ཆོས་ཐམས་ཅད་ཡང་དག་པ། །ལན་ཏབ་པ། ཆོས་དང་སེམས་ཀྱང་མྱེད་པ་ལ། །རྣམ་པར་རྟོག་པའི་སེམས་འབྱུང་ན། ཀུན་ཀྱང་ལོག་པའོ། །གལ་ཏེ་སེམས་མྱི་རྟོག་ན། །ཆོས་ཐམས་   Pelliot tibétain 121-6 ཅད་ཡང་དག་པའོ། །དྲིས་པཱ། །གཏན་ལ་བབ་(དབབ)པར་ཆོས་ཉིད་མྱིང་ཅིར་གདགས། །ལན་བཏབ་པ། །ཆོས་ལ་མྱིང་གདགས་སུ་མྱེད་ན། །མྱིང་ཅིར་གདགས། དྲིས་པཱ། ཆོས་ཡོད་དེ་མྱེང་(མིང་)མྱེད་དམ། །ཆོས་མྱེད་དེ་མྱིང་མྱེད། ལན་བཏབ་པཱ། ཆོས་ཡོད་མྱེད་དང་བྲལ་བའོ། །དྲིས་པ། ཅི་ལྟར་ཡོད་པ་དང༌། མྱེད་པར་བྲལ་བ་ཡིན། ལན་བཏབ་པ།   ༄། །ཆོས་ཉིད་ཀྱིས་ཐམས་ཅད་དང་བྲལ་བའོ། །སྟོང་པ་ཉིད་ལ་ང་རྒྱལ་སྐྱེ། སྒྱུ་མ་དག་ལས་ལུས་ཀྱང་བྱུང༌། །འབྱུང་བ་བཞི་ལས་རྣམ་བརྟགས་པ། ང་དང་བདག་ཀྱི་གནས་གྱང་(ཀྱང་)མྱེད། །སྒྱུ་མ་དྲུག་གསུམ་སུ་ལས་བྱུང༌། །མྱེ་ལོང་རང་བཞིན་དག་པ་ལ། །སྒྲིབས་པའི་གནས་ནི་ག་ལ་ཡོད། །འདི་ནི་ཐབས་ཙམ་མོ། །རྟེན་ཅིང་འབྲེལ་འབྱུང་རང་བཞིན་དབེན། །དབེན་བའི་ཆོས་ལ་སྐྱེ་མྱི་བརྗོད། །ཞི་ཞིང་དབེན་བའི་ཆོས་བཙལ་ན། །ཚོལ་བ་ཉིད་ཀྱིས་ཞི་མྱི་འགྱུར། །   Pelliot tibétain 121-7 ཅིག་ཅར་འཇུག་པའི་ལོན་ (ལན)མདོ་བསྡུས་པ་རྫོགས་སོ༎  ༎   * * * * * * * * * *   ༄༅། །ཐེག་པ་ཆེན་པོ་དབུ་མའི་དོན། །ཤེས་རབ་ཀྱི་ཕ་རོལ་དུ་ཕྱིན་པ། །ཆོས་ཀྱི་དབྱིངས་ཡང་དག་པ་ཅི་ལྟ་བ་ཉིད་གང་གིས་རྟོགས་པར་འདོད་པ་དེས། ཐོག་མར་ཤེས་རབ་རྣམ་གསུམ་ལ་བརྟེན་དགོས་སོ། །ཐོས་པ་དང་བསམ་བའི་ཤེས་རབ་ཀྱིས་སྔར་ལྟ་བའི་ཐག་བཅད་དེ། དེ་ནས་ཆོས་ཀྱི་དབྱིངས་མཉམ་བ་ཉིད་ལ་བསྒོམ་བའི་ཤེས་རབ་ཀྱིས། དུས་ཐམས་(ཅད་)དུ་འདྲིས་ཤིང་གོམས་པར་རྣམ་(རྣལ)    Pelliot tibétain 121-8 འབྱོར་དུ་བསྒོམ་མོ། སྔར་ལྟ་བའི་ཐག་མ་ཆོད་ན་རྟག་ཆད་ལས་སྩོགས་པ་མཐའ་བཞི་དམྱིགས་པར་ལྟུང་སྟེ། དམྱིགས་པ་ནི་ཤེས་རབ་ཀྱི་ཕ་རོལ་དུ་ཕྱིན་པའི་སྐྱོན་དུ་འགྱུར་རོ། །དམྱིགས་པ་ཅན་དུ་ལྟ་བ་སྣ་ཚོགས་ལས་སྩོགས་པ་སོ་སོར་དམྱིགས་ཀྱིས་ཕྱེ་སྟེ་བསྟན་ན། གྲངས་ཀྱིས་མང་མོ་ཞིག་ཀྱང་ཡོད་མོད་ཀྱི། མདོར་བསྡུས་ན་མུ་སྟེགས་ཀྱི་ལྟ་བ་སྣ་ཚོགས་ནི། རྟག་ཆག་(ཆད་)གཉིས་སུ་འདུས་སོ། །དེ་ལ་མུ་ ༄། །སྟེགས་ཆད་པར་ལྟ་བ་འབྲི་ཧ་སྤུ་ཏའི་ལུགས་ནི། ཚེ་སྔ་ཕྱི་ཡང་མྱེད། ལས་ལེགས་ཉེས་ཀྱང་མྱེད། ལས་ལེགས་ཉེས་གྱི་འབྲུ་བུ་ཡང་མྱེད། མཐོ་རིས་དང༌། ངན་སོང་ཡང་མྱེད། འཁོར་བ་དང་མྱ་ངན་ལས་འདས་པ་ཡང་མྱེད་དེ། ལུས་འདི་ནི་ཕ་མའི་རྒྱུ་རྐྱེན་ལས་གློ་བུར་དུ་བྱུང་བར་ཟད་དེ། ཚེ་འདི་ལ་སྐྱིད་སྡུག་ཅི་མྱོང་བར་ཟད་ཀྱི། ཤི་ཕན་ཅད་ནས་ཐམས་ཅད་དུ་ཡང་མྱེད་དེ། ཤིང་ཟད་པ་   Pelliot tibétain 121-9 དང་མྱེ་ཤི་བ་དང་འདྲ་སྟེ། ཅི་ཡང་མྱེད་པར་ལྟ་བ་འོ། །མུ་སྟེགས་རྟག་པར་ལྟ་བ་ཁྱེད་(ཁྱད)བར་ཅན་ཀྱི་ལུགས་ནི། ལུས་འདི་ནི་གང་ཟག་སྟེ། ཐོག་མ་སྐྱེས་ནས་ཚེ་ཕྱེད་ཀྱི་བར་དུ་དབང་པོ་དང་ཕུང་པོ་སྐྱེ་ཞིང་རྒྱས་པས་ན། གང་ཞེས་བྱ། ཚེ་ཕྱེད་ནས་རུ་ཞོམ་གྱི་བར་དུ་དབང་པོ་དང་ཕུང་པོ་འབྲི་(བྲི་)ཞིང་འགག་པས་ན། ཟག་ཅེས་བྱ། གཅིག་དུ་ན་ཚེ་སྔ་ཕྱི་ལས་ཀྱིས་སྐྱེ་ཞིང་ཕུང་པོ་  ༄། །ཉིང་མཚམ་སྦྱོར་བ་ལ་ཡང་གང་ཟག་ཅེས་བྱ། གང་ཟག་དེ་ཉིད་ལ་བདག་ཅེས་བྱ་བ་ཡོད་དེ། ང་ནི་རྟག་བློ་ནི་འགྱུར་རོ། །རྫ་མ་ཆག་སྟེ་བྱེའུ་ཕུར་བ་བཞིན་དུ། ཕུ་(ཕུང་)པོ་འགགས་ནས་གནས་གཞན་དུ་ཕུང་པོ་ཉིང་མཉམས་(མཚམས)སྦྱོར་ཅིང་ ལྱེན་(ལེན)པ་ཡང་བདག་དེ་ཉིད་ཀྱིས་ལེན་ཏོ། །བདག་དེ་ཉིད་ཀྱི་རང་བཞིན་ནི། ཤེལ་སྒོང་ལྟ་བུར་ཡོངས་ནས། དག་པ་ཡིན་ན། མུན་པ་   Pelliot tibétain 121-10 དང་རྡུལ་དང་སེམས་ཅེན་ (ཅན)གསུམ་གྱིས་བསྒྲིབས་ནས། དེ་གསུམ་གྱི་མཐུ་ལས་བློ་ཞེས་བྱ་བ་སྐྱེས་ཏེ། བློ་ལས་རྣམ་པར་རྟོག་པ་འབྱུང་ངོ༌། །རྣམ་པར་རྟོག་པ་སྣ་ཚོགས་ཀྱིས་བརྟགས་ན་འཁོར་བར་འགྱུར་རོ། འཁོར་བའི་རྒྱུ་ལས་བཟློག་པའི་ཐབས་ནི། རྣམ་པར་མྱི་རྟོག་ན། བློ་རྣམ་པར་དག་པར་འགྱུར། བློ་རྣམ་པར་དག་ན། མུན་པ་དང་རྡུལ་དང་སེམས་  ༄། །ཅེན་གསུམ་རྣམ་པར་དག་པས། །སེམས་ཀྱི་རང་བཞིན་དག་པ་ཤེལ་སྒོང་ལྟ་བུ་ཐོབ་སྟེ། དེའི་དུས་ན་མྱ་ངན་ལས་འདས་པ་ཞེས་བྱའོ། །དེ་ལ་འཕགས་པ་ཉན་ཐོས་ལ་ཡང་རྣམ་པར་བཞི་སྟེ། །ལྟུང་བའི་ཉན་ཐོས་དང༌། འགྱུར་བའི་ཉན་ཐོས་དང༌། སྤྲུལ་པའི་ཉན་ཐོས་དང༌། ཞི་བའི་ཉན་ཐོས་སོ། །དེ་ལ་ལྟུང་བའི་ཉན་ཐོས་ནི། ཁམས་གསུམ་   Pelliot tibétain 121-11 གྱི་འདུ་བྱེད་ཀྱིས་སྐྲགས་ནས། མྱ་ངན་ལས་འདས་པ་ལ་མོས་ཏེ་བསྒོམས་པ་དང༌། འདུ་ཤེས་སྦོམ་པོ་ཟད་ནས། ཞི་བའི་ལམ་མཐོང་བ་ལ། འདི་ནི་མྱ་ངན་ལས་འདས་པའོ་ཞེས་པ་ལས། སྐབས་དེར་མངོན་བར་ཤེས་པ་ཅུང་ཟད་ཅིག་བྱུང་ཏེ། ཕྱི་མའི་གནས་ཀྱི་སྐྱེ་བ་མཐོང་བ་དང༌། བདག་ཀྱིས་མྱ་ངན་ལས་འདས་པའི་གནས་ཐོབ་བོ་སྙམ་ན། ཕྱིར་སྐྱེ་བ་  ༄། །ལ་བལྟས་ན། སངས་རྒྱས་ཀྱི་ཆོས་ལ་ཡང་བདེན་བ་མྱེད་དོ། །ཞེས་བསྐུར་པ་བཏབ་པས་སེམས་ཅེན་དམྱལ་བར་ལྟུང་བའོ། ། འགྱུར་བའི་ཉན་ཐོས་ནི། སྔར་ཉན་ཐོས་ཀྱི་ཐེག་པ་ལ་ཞུགས་པ་ལས། ཕྱིས་ཐེག་པ་ཆེན་པོ་ལ་སྤྱོད་པའི་དགེ་བའི་བཤེས་ཉེན་ (གཉེན་)དང་ཕྲད་ནས། ཐེག་པ་ཆེན་པོར་འགྱུར་བ་ལ་བྱ། སྤྲུལ་པའི་ཉན་ཐོས་ནི།   Pelliot tibétain 121-12 རབ་འབྱོར་དང་ཤ་རི་བུ་ལས་སྩོགས་པ་སྔོན་མངོན་བར་རྫོགས་པར་སངས་རྒྱས་མོད་ཀྱི། ཉན་ཐོས་རྣམས། ཐེག་པ་ཆེན་པོ་ལ་གཟུད་པའི་ཕྱིར། ཐབས་ཀྱིས་ཉན་ཐོས་ཀྱི་ལུས་སུ་སྟོན་པ་འོ། །ཞི་བའི་ཉན་ཐོས་ནི། སྤྱིའི་མཚན་ཉིད་བཞིས་ཆོས་ཐམས་ཅད་ལ་བརྟགས་ཏེ། ཆོས་ཐམས་ཅད་མྱི་རྟག་པ་དང༌། སྡུག་བསྔལ་བ་དང༌།   ༄། །སྟོང་པ་དང༌། བདག་མྱེད་པར་རྟོགས་ནས། འཕགས་པའི་བདེན་བ་བཞི་ལ་ཞུགས་སྟེ། སྡུག་བསྔལ་ཤེས་པར་བྱ། ཀུན་འབྱུང་སྤང་བར་བྱ། འགོག་པ་མངོན་དུ་བྱ། ལམ་བསྒོམ་བར་བྱའོ་ཞེས་ནས། །འཁོར་བ་ལ་སྐྱོ་ཞིང་རྒྱབ་ཀྱིས་ཕྱོགས་ཏེ། མྱ་ངན་ལས་འདས་པ་ལ་མོས་ནས། །བདག་དུལ་བ་དང༌། བདག་ཞི་བ་དང༌། བདག་མྱ་ངན་ལས་    Pelliot tibétain 121-13 འདས་པར་རྩོམ་ཞིང༌། ཡིད་ཀྱི་རྣམ་པར་ཤེས་པ་འགག་སྟེ། གང་ཟག་ལ་བདག་མྱེད་པར་ཆུད་ཀྱང༌། ཆོས་ལ་བདག་མྱེད་པར་མ་ཆུད། ཉོན་མོངས་པའི་སྒྲིབ་པ་སྤངས་ཀྱང༌། ཤེས་བྱའི་སྒྲིབ་པ་མ་སྤངས། བདག་ཀྱི་ཤེས་རབ་དང༌། ལྡན་ཡང་ཐབས་དང་མྱི་ལྡན། །བདག་གི་དོན་གྲུབ་ཀྱང་གཞན་གི་དོན་ལ་མྱི་ལྟ་སྟེ། ཞི་བ་ཐིམ་བ་ཅི་ཡང་མྱེད་པ་  ༄། །ཉིད་དོན་གྱི་སྙིང་པོར་བཟུང་ནས། ཞི་བ་ཕྱོགས་གཅིག་པའི་མྱ་ངན་ལས་འདས་པར་ལྟ་བ་འོ། །འཕགས་པ་རང་རྒྱས་ཀྱི་ལྟ་བ་ནི། དགེ་བའི་ཤེས་གཉེནི་གཞན་ལས་མྱི་བལྟོས་པར། རང་གྱི་ཤེས་རབ་ཀྱིས་ཆོས་ཀུན་རྒྱུ་དང་རྐྱན་ (རྐྱེན་)ལས་བྱུང་བར་རིག་ནས། འཇིག་རྟེན་གྱི་ཆོས་ཀྱིས་སྐྱོ་ཞིང་སྐྲག་སྟེ། སྡུག་སྔལ་ཐམས་    Pelliot tibétain 121-14 ཅད་བཀག་ནས། དོན་དམ་པར་ནི་རྣམ་དག་པ། དྲི་མ་མྱེད་པ། སྣང་ཞིང་གསལ་བ། འཇིག་རྟེན་གྱི་བློས་མྱི་རིག་ལ། འཕགས་པ་རང་གྱི་བློས་རིག་ཅིང་ཆུད་པ། ཞི་བ་རྒྱས་པ་འདི་ནི། མྱ་ངན་ལས་འདས་པའི་གནས་ཡིན་ནོ་ཞེས་རང་གྱིས་རིག་ནས། གཅིག་པུ་བསེ་རུ་ལྟར་སྒོམ་ཞིང༌། སེམས་ཅེན་ལ་ཆོས་ཚིག་གིས་མྱི་སྟོན་ཏེ།   ༄། །རྫུན་འཕྲུལ་སྣ་ཚོགས་ཀྱིས་སྟོན་ཏོ། །ཐེག་པ་ཆེན་པོའི་ལྟ་བ་ལ་རྣམ་པ་གཉིས་ཏེ། རྣམ་པར་ཤེས་པ་དང༌། དབུ་མོ་(མ)འོ། །རྣམ་པར་ཤེས་པའི་ལྟ་བ་ནི། ཆོས་ཐམས་ཅད་ཡོད་པ་མ་ཡིན་ཏེ། རང་གྱི་རྣམ་པར་རྟོག་པའི་བློ་འཁྲུལ་པས་མཐོང་བར་ཟད་དེ། དོན་དམ་པར་ཡོད་པ་མ་ཡིན་ནོ། །དཔེར་ན་མྱི་དམྱིགས་   Pelliot tibétain 121-15 ནད་ཅད་དང༌། ལང་ཏང་ཙེས་ཟོས་པས་ནམ་མཁའ་སྟོང་པ་ལ་སྤུའི་འཁོར་ལོ་དང༌། ཁབ་མཐོང་བ་ལྟར། དངོས་པོ་མྱེད་པ་ལ་འཁྲུལ་པའི་དབང་གིས་སྣང་ངོ་ཞེས་ནས། ཀུན་དུ་རྟོག་པའི་མཚན་ཉིད་དང༌། གཞན་གྱི་དབང་གི་མཚན་ཉིད་དང༌། ཡོངས་སུ་གྲུབ་པའི་མཚན་ཉིད་ཉིད་འདི་གསུམ་གྱི་སྒོ་ནས་བརྟགས་ན།   ༄། །ཀུན་ཏུ་རྟོག་པའི་མཚན་ཉིད་དང༌། གཞན་གྱི་དབང་གི་མཚན་ཉིད་ལས་བྱུང་བའི་ཆོས་རྣམས་ནི་ཡོད་པ་མ་ཡིན་ཏེ། ཡོངས་སུ་རྫོགས་པའི་མཚན་ཉིད་ནི་དོན་དམ་པར་ཡང་མྱེད་པ་མ་ཡིན་ཏེ། ཡོད་པ་དང་མྱེད་པའི་ཕྱོགས་ལས་དབེན་བ། བཟུང་བ་དང་འཛིན་པ་ལས་བྲལ་བའི་དུས་ན། ཡེ་ཤེས་སྐད་ཅིག་མ་མར་མྱེ་རླུང་གིས་མ་བསྐྱེད་དེ་ལྟ་བུ་ནི༌༎   Pelliot tibétain 121-16 དོན་དམ་པར་ཡང་མྱེད་པ་མ་ཡིན་ནོ། །དེ་མྱེད་ན་ལྷ་ཚངས་པར་སྤྱོད་པ་ལ་ཡང་དོམ་(དོན)མྱེད་དོ་ཞེས་དེ་ལྟར་ལྟ་བའོ།  །དབུ་མ་ལ་ཡང་རྣམ་པ་གཉིས་ཏེ། རྣལ་འབྱོར་པའི་དབུ་མ་དང༌། མདོ་སྡེ་པའི་དབུ་མའོ། །རྣལ་འབྱོར་པའི་དབུ་མ་ནི། སྒོ་རྣམ་པར་ཤེས་པ་དང་འཐུན། ཕུགས་དབུ་མ་གཉིས་ཀ་དོན་གཅིག་སྟེ། རྣམ་པར་ཤེས་པའི་ལྟ་བ་ལ་རྒོལ་བ། ཁྱོད་  ༄། །ཀྱི་ཡེ་ཤེས་སྐད་གཅིག་མ་ཡོད་པ་དེ། །ཀུན་རྫོབ་དུ་འདོད་དམ། དོན་དམ་པར་འདོད་དམ། ཀུན་རྫོབ་དུ་འདོད་ན་ནི། བདེན་ཏེ་རུང༌། དོན་དམ་པར་འདོད་ན་ནི་མྱི་རུང་ངོ། །ལན་ཏབ་པ་དོན་དམ་པར་འདོད་དོ། །དེ་ལ་སྨྲས་པ། ཁྱོད་ན་རེ་ཡེ་ཤེས་སྐད་ཅིག་མ་ཏེ། ཡོད་པ་དང་མྱེད་པའི་ཕྱོགས་ལས་དབེན། གཟུང་བ་དང༌། འཛིན་པ་ལས་བྲལ་ལོ་ཞེས་   Pelliot tibétain 121-17 སྨྲ་ན། །དོན་དམ་པར་ཡང་མྱེད་པ་མ་ཡིན་ནོ། །ཞེས་སྨྲ་བ་ཉིད། གཟུང་བ་དང༌། འཛིན་པ་དང༌། མ་བྲལ་ཏེ། དམྱིགས་པའི་མཚན་མ་ཡོད་དོ༎ ༎མདོ་སྡེ་པའི་དབུ་མ་ནི། ཆོས་ཐམས་ཅེད་རྟེན་ཅིང་འབྲེལ་ཏེ་འབྱུང་བར་ལྟ། །ཕུགས་དབུ་མ་གཉིས་ཀ་འཐུན་ཏེ། ཆོས་ཐམས་ཅད་རྟེན་  ༄། །ཅིང་འབྲེལ་ཏེ་འབྱུང་བའི་ཕྱིར། ཀུན་རྫོབ་དུ་སྒྱུ་མ་སྤྲུལ་པ། ཆུ་ཟླ་སྨྱུག་རྒྱུ་(སྨིག་སྒྱུ་)བའི་ཚུལ་དུ་མྱེད་པ་མ་ཡིན་ཏེ། དོན་དམ་པར་ན་ཆོས་ཀྱི་དབྱིསང་(དབྱིངས)ནི་གཉིས་སུ་མྱེད་པ། མཐའ་བཞི་དང་བྲལ་བ། སྐྱེ་འགག་མྱེད་པ། ཡི་གེ་དང་ཚིག་གི་སྤྱོད་ཡུལ་ལས་འདས་པ། བླང་དོར་མྱེད་པ། དངོས་པོ་ཅི་ཡང་མ་ཡིན་བ། མྱི་གནས་མྱི་ཆགས་པ། གཟུང་འཛིན་ལས་བྲལ་    Pelliot tibétain 121-18 བ། མཚན་མ་འམ་དམྱིགས་པ་པ་(ས)རྡུལ་གྱི་ཆ་ཤེས་(ཤས་)ཙམ་ཡང་མྱི་གནས་ཏེ། །ཡང་དག་པ་ཅི་ལྟ་བ་བཞིན་དུ་སོ་སོར་རིག་ཅིང་ཕྲིགས་ནས། ཆོས་དང༌། གང་ཟག་ལ་བདག་མྱེད་པར་ཆུད་པ་རྗེས་སུ་རྟོགས་ནས། ཆོས་ཐམས་ཅད་མ་སྐྱེས་པའི་དབྱིངས་སུ་རོ་གཅིག་པ་དང༌། བདག་དང་ཆོས་ཀྱི་དབྱིངས་དང༌། ཤེས་རབ་ཀྱི་ཕ་རོལ་དུ་ཕྱིན་པ་དང༌། ཡང་དག་པ་ཅི་ལྟ་བ་བཞིན་བ་  ༄། །ཉིད་དུ་མྱི་གཉིས་ཤིང༌། དབྱེར་མྱེད་པར་རིག་ནས། དེ་ཉིད་བསྒོམ་བའི་ཤེས་རབ་ཀྱིས་སེམས་མཉམ་བར་གཞག་གོ། ༎   རྫོགས་སྷོ༎  ༎  * * * * * * * * * *  Notation: For Pelliot tibétain 121-19, 20 &21,the Green color means “delete” words when we compare with IOL Tib J 1774-1 text, and Light Blue color means we add it from IOL Tib J 1774-1.  Pelliot tibétain 121-19 (same as IOL Tib J 1774-1) ༄༎  ༎མཐའ་ཡས་པའི་སེམས་ཅེན་ཐམས་ཅད་ལ། །འཁོར་བའི་བཙོན་ར་སྡུག་བསྔལ་ཀྱི་ཆུ་བོ། །མ་རིག་པའི་རྒྱལ་མོ། དྲལ་(བྲལ)ཞིང་ཕུང་པོ་ལྷག་མ་མ་ལུས་པར་ཡོངས་སུ་མྱ་ངན་ལས་བཟླ་(འདའ་)བའི་དོན་དུ། །རྐ་ (རྐང་)ལག་བ་སྣོལ། ཚིགས་པ་བསྲང་ལུས་མྱི་སྐྱོད། །ངག་མྱི་བརྗོད་དེ། །སེམས་ཀྱི་སྒོ་དྲུག་འཁྲུལ་པའི་ཡུལ་ལ་མྱི་འཇུག་པར་བཟློག་(གཟོད་)ནས། །རང་གྱི་སེམས་  ༄། །ལ་བལྟས་ན། །སེམས་ཀྱི་དངོས་པོ་ཅི་ཡང་མ་ཡིན་བས། །ཅིར་ཡང་མྱི་སམ། ཉོན་མོངས་པའི་ཡིད་ལ་མྱི་བྱེད་པས། །ཅི་ལ་ཡང་མྱི་རྟོག། །དེ་ལྟར་སེམས་ཀྱི་སྤྱོད་ཡུལ་ཡོངས་སུ་དག་པས། །ཅི་ལ་ཡང་མྱི་གནས་པར་ཡུན་རིང་དུ་འདུག་ནས། །སེམས་གཡུང་ངུ་གྱུར་ན་སྡུག་བསྔལ་ཉིད་ཀྱང་བྱང་ཆུབ། །འཁོར་བ་ཉིད་ཀྱང་མྱ་ངན་ལས་འདས་སྟེ། །    Pelliot tibétain 121-20 ཡེ་ཤེས་ཀྱི་རང་བཞིན་གདོད་ནས། །མྱི་འབྱུང༌། མཐར་མྱི་འགག། ད་ལྟར་མྱི་གནས། །དུས་གསུམ་མཉམ་བར་སྟོང་ཞིང་སྟོང་པ་ཉིད་ཀྱིས་སྟོང་ལ། །སྟོང་པ་ཉིད་ལ་སྟོང་པ་ཉིད་མྱི་རྟོག །བྱུང་ཚོར་ཞི་བའི་རྗེས་ལ། སེམས་དང་ཀུན་ཞི་བག་ཆགས་རྒྱུ་བ་རྩིང་ཞིབ་དུ་འབྱུང་བ། །ཆེད་དུ་དགག་ཅིང་ནན་ཀྱིས་གནན་མྱི་དགོས་ཏེ། ཤེས་རབ་མྱི་དམྱིགས་  པ་དང༌། ཏིང་ངེ་འཛིན་མྱི་གཡོ་བ་ཆ་མཉམ་བས་ཁང་རྒྱས་འབྱུང་ཞིང་ཤུགས་ཀྱིས་རང་གྲོས་(བྲོས)ཏེ། །འབྱུང་བ་ལ་མྱི་རྟོག། མྱི་འབྱུང་བ་ལ་མྱི་གནས་པར། ཉིན་མཚན་ཐུན་གསུམ་དུ་བརྩོན་འགྲུས་སུ་བཅད་ཏེ། བསམ་ཀྱིས་མྱི་ཁྱབ་པའི་ཡེ་ཤེས་ལ་བསམ་དུ་མྱེད་པར་བསྒོམ་མོ། །(ལུང་ལས་)བསམ་བྱ་བསམ་བར་མྱི་བྱ་སྟེ། །བསམ་བྱ་མྱེད་པར་ཡང་མྱི་བསམ་མོ། །སོམ་ཤིག་སོམ་ཤིག་འགལ་བར་མ་སེམས་ཤིག། །    Pelliot tibétain 121-21 ཡུང་(ཡང་)ལུང་ལས། ཇེ་ཕྲ་ཆེ་ཞི་ཇེ་གསལ་ཇེ་མཉམདག རྣམ་པར་མྱི་རྟོག་དབྱིངས་ན་བདག་མྱེད་གསལ།  (རྫོགས་སོ། །)  * * * * * * * * * *   འོད་སྲུང་ཆེ་ལ་ཆོས་གཏད་པ། དར་མ་པ་ལ་དེ་ལྟར་སྒོམ། །རྣམ་པར་མྱི་རྟོག་ས་ལེར་(བར)། གསལ་བ་ལ་ཡང་རྟོག་པ་མྱེད། འདི་ནི་རང་རིག་ཡི་ཤེས་ཏེ། །འདི་ཡིས་གདགས་སུ་མྱེད་པའོ༎  ༎ ༄། །དེ་ལ་མཁན་པོ་བདུན་རྒྱུད་ཀྱི་ནང་ནས་བཤད་པ། མྱི་སེམས་པ་ནི་ཚུལ་   ༄། །ཁྲིམས། མྱི་དྲན་བ་ནི་ཏིང་ངེ་འཛིན་ཏོ། སྒྱུ་མའི་སེམས་མྱི་འབྱུང་བ་ནི། ཤེས་རབ་བོ། །དེ་ལ་མྱི་སེམས་ན། ཚུལ་ཁྲིམས་ཤེས་བྱ་བ་ནི། སེམས་ཀྱི་འདུ་ཤེས་མ་གཡོས་ན། །ཚུལ་ཁྲིམས་ཀྱང་རྫོགས་སྷོ། །དེ་ལ་ཏིང་ངེ་འཛིན་ཅེས་བྱ་བ་ནི། རྟོགས་པའི་འདུ་ཤེས་མ་གཡོས་སྟེ། མཉམ་ན། ཏིང་ངེ་འཛིན་ཡང་རྫོགས་སོ། །དེ་ལ་སྒྱུ་མའི་སེམས་མྱི་འབྱུང་བ། ཤེས་རབ་ཅེས་བྱ་བ་ནི། རྟོགས་    Pelliot tibétain 121-22 པའི་འདུ་ཤེས་མ་གཡོས་པས། །ཡེ་ཤེས་ཀྱི་སྲོལ་འདོད་དོ། ༎   ། །གསལ་བ་ཤེས་རབ་ཅེས་བྱ༎ །   * * * * * * * * * *   ༄། །ཆོས་ཀྱི་རྣམ་གྲངས་མདོར་བསྟན་པའོ། །དེ་ལ་དཀོན་མཆོག་གསུམ་གང་ཞེས་ན། །སངས་རྒྱས་དཀོན་མཆོག་དང༌། ཆོས་དཀོན་མཆོག་དང༌། དགེ་འདུན་དཀོན་མཆོག་འོ། །འདི་གསུམ་ནི། དཔེར་ན། འཇིག་རྟེན་གྱི་ནོར་བུ་རིན་པོ་ཆེའི་རྒྱལ་པོ་ནི་ནོར་གྱི་དབྱིག་སྟེ། །དཀོན་ལ་རིན་ཆེ་བ་བཞིན་དུ། དཀོན་མཆོག་གསུན་ཡང་དཀོན་ལ་རིན་ཆེ་སྟེ། ཅིའི་ཕྱིར་ཞེ་ན། བསྐལ་པ་གྲངས་མྱེད་པར་ཡང་འཇིག་     Pelliot tibétain 121-23 རྟེན་དུ་མྱི་འབྱུང་སྟེ། བརྒྱ་ལམ་བརྒྱ་ལམ་ན། མེན་ (མེ་)ཏོག་ཨུ་དུམ་འབའ་ར་དང་འདྲ་བར་འབྱུང་བས་ན། །དཀོན་ལ་རིན་ཆེ་བ་ནི་འདི་ལྟར་ལན་འགའ་ཞིག་འཇིག་རྟེན་དུ་གཤེགས་པའི་ཚེ་ན། སེམས་ཅེན་(ཅན) ཐམས་ཅེད་(ཅད)སྐྱེ་ཤི་འི་སྡུག་བསྔལ་གྱི་རྒྱ་མཚོ་ལས་སྒྲོལ་བའི་ཕྱིར་ན་རིན་ཆེ། །ཆོག་ནི་འཇིག་རྟེན་དང་འཇིག་རྟེན་ལས་འདས་པའི་ཆོས་ཐམས་ཅེད་ཀྱི་མཆོག་ཡིན་བས་ན་མཆོག་ཅེས་བྱའོ། །དེ་ལ་གསུམ་ཞེས་བྱ་བ་ནི། ཚུལ་གཅིག་པའི་དཀོན་  ༄། །མཆོག་གསུམ་དང༌། ཚུལ་ཐ་དད་པའི་དཀོན་མཆོག་གསུམ་མོ། དེ་ལ་ཚུལ་གཅིག་པའི་དཀོན་མཆོག་གསུམ་གང་ཞེ་ན། དོན་དམ་པར་རོ་གཅིག་པ་སྟེ། དམྱིགས་སུ་མྱེད་པ་ནི་སངས་རྒྱས་ཀྱི་ཆོས་ཀྱི་སྐུ། དེ་ཉིད་བྱ་བ་མྱེད་པ་ནི། དམ་པའི་ཆོས་ཀྱི་ངོ་བོ་ཉིད་དོ། །དེ་ལ་འདུས་མ་བྱས་པ་ནི་དགེ་འདུན་ཏེ། །འདི་ནི་དོན་དམ་པའི་དཀོན་མཆོག་གསུམ་རོ་གཅིག་པའོ། །དེ་ལ་ཚུལ་ཐ་དད་པའི་དཀོན་མཆོག་གསུམ་གང་ཞེ་ན། །    Pelliot tibétain 121-24 དཀོན་མཆོག་གསུམ་དེ་ལྟར་དོན་དམ་པར་ཚུལ་གཅིག་ཅིང༌། དམྱིགས་སུ་མྱེད་ཀྱང༌། དེ་བཞིན་གཤེགས་པ་སྐུ་དག་པའི་བྱིན་དང༌། སེམས་ཅེན་གྱི་ལས་ཀྱི་སྨོན་ལམ་གི་ཐུས། །སྤྲུལ་པའི་སྐུ་སྣ་ཚོགས་སུ་སྟོན་པ་ནི་སངས་རྒྱས་དཀོན་མཆོག་གོ། །དེས་བཤད་པའི་ཆོས་འདོ་(མདོ)སྡེ་བཅུ་གཉིས་ནི་ཆོས་དཀོན་མཆོག་གོ། །ཆོས་ལས་སྐྱེས་པའི་བྱང་ཅུབ་སེམས་དཔའ་དང༌། འཕགས་པ་ཉེན་ཐོས་དང༌། རང་སངས་རྒྱས་དང༌། གང་ཟག་  ༄། །གྱི་དགེ་འདུན་བཞི་ཡན་ཆེད་(ཆད)ནི་དགེ་འདུན་དཀོན་མཆོག་ཅེས་བྱའོ། །དེ་ལ་ཆུལ་(ཚུལ་)ཐ་དད་པའི་དཀོན་མཆོག་འདི་གསུམ་ཡང༌། ཀུན་རྫོབ་ཙམ་དུ་སོ་སོའི་སེམས་འཁྲུལ་པའི་བག་ཆགས་ལ་སྒྱུ་མ་སྤྲུལ་པ། །གཟུགས་བརྙན་བྲག་ཅ་དང་འདྲ་བར་སྣང་སྟེ། དོན་རྣམ་པར་རང་བཞིན་གྱིས་མ་བྱུང་མ་སྐྱེས་རྣམ་པར་དག་པ་སྟེ། ཆོས་ཀྱི་སྐུ་དང་ཐ་མྱི་དད་དོ། །དེ་ལ་ཁམས་གསུམ། །ལམ་རྒྱུད་དྲུག་ལ། །འདོད་པའི་ཁམས་དང༌། །   Pelliot tibétain 121-25 གཟུགས་ཀྱི་ཁམས་དང༌། གཟུགས་མྱེད་པའི་(ཁམས་)དང་གསུམ་མོ། དེ་ལ་འདོད་པའི་ཁམས་ཇི་ལྟ་བུ་ཞེ་ན། འདོད་པའི་ཁམས་གནམ་རིམ་པ་དྲུག་མན་ཆད་དང༌། སེམས་ཅན་དམྱལ་བ་ཡན་ཆད། འདོད་པ་ལྔའི་ཡོན་ཏན་ལ་སྤྱོད་པས། གནམ་རིམ་པ་མཐོན་དམན་དུ་སྐེས་(སྐས་)ཏེ། དེ་འི་ཕྱིར་འདོད་པའི་ཁམས་ཤེས་བྱའོ། །ཡང་ཅིག་དུ་ན། དེ་འི་རྒྱུ་དང་འབྲས་བུ་ནི། མྱི་དགེ་བ་བཅུ་སྤྱད་པས། ངན་སོང་གསུམ་དུ་ལྟུང་ངོ༌། །དགེ་བ་བཅུ་མཐོན་མན་  ༄། །དུ་སྤྱད་པས་ལྷདང་མྱིའི་གནས་སུ་སྐྱེ་འོ། །དེ་ལ་དགེ་བ་བཅུ་གང་ཞེ་ན། ལུས་ལ་གསུམ། ངག་ལ་བཞི། ཡིད་ལ་གསུམ་སྟེ། བཅུ་འོ། དེ་ལ་ལུས་ཀྱིས་མྱི་བྱ་བ་མསུམ་(གསུམ་)གང་ཞེ་ན། སྲོག་མྱི་བཅད། མ་བྱིན་བར་མྱི་ལེན། ལོག་པར་མྱི་གཡེམ་བ་དང་གསུམ་མོ། །ངག་གིས་མྱི་བྱ་བ་བཞི་གང་ཞེ་ན། །བརྫུན་དུ་མྱི་སྨྲ། ཕྲ་མ་མྱི་བྱེད། ངག་རྩུབ་མོར་མྱི་སྨྲ། ཚིག་ཁྱལ་བར་མྱི་སྨྲ་བ་དང་བཞིའོ། །ཡིད་ཀྱིས་མྱི་བྱ་བ་གསུམ་(གང་ཞེ་ན། གནབས་སེམས་མྱི་བྱེད། གནོད་སེམས་མྱི་བྱེད། ལོག་ལྟ་མྱི་བྱེད་པ་དང་གསུམ་མོ།)་ ་   Notation: The image 26~50 are blank folios.   Pelliot tibétain 121-51 ཉན་ཐོས་དང༌། རང་རྒྱལ་ལྟ་བ་དམན་བ་མཚན་མ་ལ་ཆགས་པའི་ཕྱིར། ཐབས་ཀྱེས་(ཀྱིས)བྲལ་ལོ་ཞེས་བཤད་དོ། །དོན་རིག་ན། ཆོས་ནི་མཐོང་ཐོས་ཚོར་ཤེས་དང༌། །མ་བྲལ་བ་ཡིན། ༈ ཉོན་མོངས་པ་ཉིད་བྱང་ཆུབ་དུ་མྱི་རུང་བ་ཅི་ཡོད། །དཔེར་ན་ཆབ་རོན་ (རོམ་)དང་ཆུ་ཐ་མྱི་དད་དོ། །ཚོར་བ་དང་པོ་ལ་  ༄། །བརྟེན་ནས། །ངོ་བོ་ཉིད་ཀྱིས་ཚོར་བར་རིག་གོ། །ངོ་བོ་ཉིད་ཀྱི་ཚོར་བར་རིག་ན། །སེམས་ཅན་ཐམས་ཅད་ཀྱི་ཕྱི་མའི་ཚོར་བ་ཅིག་ཅེར་རིག་གོ། །ཡང་དག་པའི་ཚོར་བའི་དོན་ནི། དང་མོ་(པོ་)ཡང་སྐྱེ་བར་མྱི་བཤད། ད་ཡང་མྱེད་པར་མྱི་བཤད་དོ། །འོང་བ་ཡང་གང་ནས་ཀྱང་མ་འོངས་ལ། འགྲོ་བའི་ཚེ་ན་གར་ཡང་མ་སོང་སྟེ། །དཔེར་ན་མྱི་དབུལ་པོ་འི་གོས་ལ། སེར་(གསེར་)གྱི་དོང་ཙེ་ཡོད་པ་དང་འདྲ་སྟེ། །མ་མཐོང་བའི་    Pelliot tibétain 121-52 ཚེ་ན། མྱེད་པ་མ་ཡིན། བསྟན་ཏེ་མཐོང་བའི་ཚེ་ན། ཕྱིས་རྙེད་པ་མ་ཡིན་ཏེ། དེ་བས་ན་དོན་གོ་བའི་ཚེ་ཚོར་བ་དང་པོ་ཡང༌། །ཕྱི་མའི་ཚོར་བ་ཡིན་ལ། །ཕྱི་མའི་ཚོར་བ་ཡང་དང་པོ་དང་ཐ་མྱི་དད་དོ། །དྲིས་པ། གཟུགས་མཐོང་ངམ། ལན་བཏབ་པ། གཟུགས་ཀྱིས་བདག་ལ་མ་མཐོང་ངོ། །དྲིས་པ། ཁྱོད་དེ་དང་འདྲ་འམ། ལན་བཏབ་པ༎  ༄། །བདག་ཀྱང་དེ་བཞིན་ཏེ། ཅི་ལ་ཡང་མྱི་རྟོག་གོ། །དྲིས་པ། །དེའི་མྱིང་ཅིས་གདགས། །ལན་བཏབ་པའ། བདག་ལ་དྲི་མཛོད་ཅིག །དྲིས་པ། །གཟུགས་ལ་ནི་འདུ་ཤེས་མྱེད་ན། །ཅི་སྐད་འདྲི། ༈ ལན་བཏབ་པ། །འདུ་ཤེས་ཡོད་པ་དང༌། །འདུ་ཤེས་མྱེད་པར་ལྟ་བ་ཉིད་ལ་དྲི་མཛོད་ཅིག། །ལན་བཏབ་པ། །འདུ་ཤེས་ཡོད་པ་དང༌། །འདུ་ཤེས་མྱེད་པར་བདག་གིས་མཐོང་ངོ༌། །བདྲིས་པ། ཅི་ལྟར་མཐོང༌། ལན་བཏབ་པ།  * * * * * * * * * *