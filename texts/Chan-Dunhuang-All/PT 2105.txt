Pelliot tibétain 2105 [scroll, 84 lines] Sangs rgyas kyi bshad pa theg pa chen po chos rgyal zhes bya ba¹i mdo   PT 2105-1 ༄། །ཆོས་རྒྱལ་གྱི་ཐེག་པ་ཆེན་པོའི་མདོ་འཇུག་དུ་ཆད་པ། བྱང་ཆུབ་སེམས་དཔའ་ཁྱོད་ཀྱིས་སེམས་ཅན་ལ། ཕན་ཡོན་དེ་ལྟ་བུ་ཡོད་པས་ངའི་མདོ་སྡེ་འདི། ཁྱོད་ལ་ཡོངས་སུ་གཏད་དོ། །ཡང་བཤད་པར་བྱའོ། །སེམས་ཅན་ལ་མགོན་སྐྱབས་དང་བའི་ཆོས་གྱིས། །ཉུང་ཐོས་ཏེ་མང་དུ་ཤེས་དང་ཉུང་དུ་རྟོགས་ཤིང་མང་དུ་རིག་(པ)འོ། །ཡིག་གེ་རི་མོ་མང་པོ་མྱི་འདོད་ཅིང༌། ཆོས་གྱི་གཞུང་མང་པོ་བཤད་དོ། །བྱང་ཆུབ་སེམས་དཔའ་ཁྱོད་རྣམས་ལ། སེམས་བདེན་བ་གཅིག་དུ་ཉོན་ཤིག་དང༌། ཁྱོད་ལ་བཤད་པར་བྱའོ། །སེམས་ཅན་ཐམས་ཅད་ཀྱང་སེམས་གཅིག་དང་སངས་རྒྱས་གཅིག་དང་ངོ་བོ་ཉིད་གཅིག་གོ །མྱ་ངན་ཐམས་ཅད་ཀྱང་སེམས་གཅིག་པུ་ལས་སྐྱེས་སོ། །ཀུན་ཡང་ཡུལ་དང་ཤེས་བྱས་གནས། གཉེས་(གཉིས)ཀྱི་རྐྱེན་ལས་ལངས་སོ། །དེ་ཅིའི་   PT 2105-2 ཕྱིར་ཤེས་བྱས་ན། དེ་རྐྱེན་གྱི་རང་བཞིན་དང་བདག་གྱི་རང་བཞིན། དེ་གཉིས་གྱི་རང་བཞིན་ཉིད་ཀྱི་སྟོབས་ལ་འབྱུང་ངོ༌། །བསམ་བ་སྒྱུ་མའི་སེམས་གཅིག་ལས་སྐྱེས་སོ། །སྒྱུ་མའི་སེམས་འདི་ཡང་མུ་མྱེད་དོ། །བསམ་པ་གཅིག་གཡོས་པའི་ཚེ། མྱ་ངན་ཀྱང་མོད་ལ་སྐྱེ་འོ། །བསམས་པ་དེ་ལ་བརྟགས་ན། །བསམ་པ་སྒྱུ་མ་དེ་ཡང་རིག་གོ །སྒྱུ་མའི་སེམས་དེ་མུ་མྱེད་ན། མུ་མྱེད་པ་ཡང་མྱི་གནས་སོ། །གནས་པ་མྱེད་ན་དེ་ནི་ཚོར་བའི་སེམས་སྐྱེ་བའོ། །ཚོར་བའི་མུ་ལས་གཙང་བའི་སེམས་ཀྱི་བསམ་པ་མྱེད་དོ། །སེམས་ཀྱིས་མྱི་བསམ་ན། སེམས་ཀྱང་མྱི་གཡོ་འོ། །སེམས་མྱི་གཡོ་ན་སེམས་ཀྱི་གནས་ཀྱང་མྱེད་དོ། །དེ་ནི་གཙང་གདང་(དངས)བའི་མྱིང་ཡིན་ནོ། །གཙང་གདང་(དངས)སེམས་སྟོང་པ་ལ། །གཞི་དང་མཚན་ཉིད་ཀྱང་གཙང་གདང་བའོ། །གཙང་མ་དེ་དག་ཐོབ་པ་ཡང་མྱེད་དོ། །གཙང་གདང་ལ་བྲལ་སྟེ་གཙང་གདང་(དངས)བར་བཤད་དོ། །བྱང་ཆུབ་སེམས་དཔའ་འི་སེམས་གཙང་མའི་ནང་ན། བྱད་(སྡད)པ་ཡང་མྱེད་ལངས་པ་ཡང་   PT 2105-3 མྱེད། །དྲི་མ་ཡང་མྱེད་གཙང་མ་ཡང་མྱེད། །ཕེལ་བའ་ཡང་མྱེད། གབྲི་བའ་ཡང་མྱེད། །མཐར་ཡང་མྱི་སྨྱེ (སྐྱེ)་འོ། །གནས་གཅིག་ལ་ཡང་མྱི་འདུག་གོ །མྱིང་དང་གྲངས་ལ་ཡང་བྲལ་ཏེ། །རྟག་ཏུ་དེ་བཞིན་ནོ་དེ་བཞིན་བ་ཡང་མ་ཡིན་ནོ། །དཔེར་ན་རྡོ་རྗེ་དང་མཚུངས་སོ། །ཆོས་ཉིད་གཅིག་ཀྱང་མྱི་འཇིག་འོ། །ནམ་ཀའ་(མཁའ)དང་མཚུངས་ཏེ་ཐམས་ཅད་ཀུན་ཡང་ཆུད་དོ། །པད་མོ་དང་མཚུངས་ཏེ་སྲིད་པའི་ཆུ་ཡང་མྱི་ཆགས་སོ། །སྤྱོད་ཡུལ་འདི་སྤྱད་ན་མཐར་ནི་གྲོལ་ཐར་ཞིང་སྐྱེ་ཤི་ཡི་རྩང་(གཙང་)པོ་ལས་མཐར་དེ། གམྱལ་ (དམྱལ)བའི་སྡུག་བསྔལ་ལས་ཀྱི་འབྱུང་འོ། །བྱང་ཆུབ་སེམས་དཔའ་སེམས་གཅིག་གི་ཆོས་འདི་ལ་མྱིང་གཅིག་ནི་འགྱོད་སངས་ཞིང་གྲོལ་ཐར་ནས། ཡང་དག་པའི་གཞུང་མཐོང་བའོ། །མྱིང་གཉེས་(གཉིས)ནི་ཆོས་མ་གྲོལ་ཐར་ནས། གནས་གཅིག་ལ་འདུག་པའོ། །མྱིང་གསུམ་ནི་སྤྱོད་པ་  PT 2105-4 མྱེད་པ་ལ་གྲོལ་ཐར་ནས། གནས་སུ་མྱེད་པ་ལ་མྱི་ཐོགས་པ་འོ། །གྲོལ་ཐར་འདི་གསུམ་ཅར་ཡང་སེམས་གཅིག་ལ་སྐྱེས་སོ། །སེམས་ཅན་ཐམས་ཅད་སེམས་གཉེས་(གཉིས)སུ་མྱེད་པའོ། །སེམས་ཅན་ཐམས་ཅད་ཀྱང་ཐེག་པ་གཅིག་འོ། །སངས་རྒྱས་གྱིས་བྱང་ཆུབ་སེམས་དཔའ་ཆོས་རྒྱལ་ལ། བཀའ་སྩལ་པའ། རིགས་ཀྱི་བུ་ཕོ་ཆོས་གཅིག་ལ་རིག་ན། ཆོས་ཐམས་ཅད་ཀྱང་ཤེས་སོ། །ཆོས་གཅིག་ལ་མྱི་རིག་ན། ཆོས་ཐམས་ཅད་ཀྱང་མྱི་འགོ་འོ། །དེ་ཅི་ཕྱིར་ཞེས་བྱས་ན། ཆོས་ཐམས་ཅད་མཚན་མ་གཅིག་འོ། །བྱང་ཆུབ་སེམས་དཔའ་འདི་ལྟ་གཅིག་པ་ཐོས་ན། འདི་ནི་ཉུང་དུ་ཐོས་སྟེ། ཆོས་ཐམས་ཅད་ཀྱང་མཁྱེན་ནོ། །དེ་ནི་མང་དུ་ཤེས་ཞེས་བྱ་བའོ། དེ་ཅི་ཕྱི་ཞེ་ན། ཆོས་ཐམས་ཅད་ཀྱི་ངོ་བོ་ཉིད། གཙང་མ་གཅིག་ལ་འདུའོ། །འདི་གཅིག་མཐོང་བ་ནི། སངས་རྒྱས་ཀྱི་སྐུ་ལུས་མཐས(ཐམས)ཅད་ཀྱང་མཐོང་འོ། །དེ་ཅི་ཕྱིར་ཞེས་ན། སངས་རྒྱས་ཀྱི་   PT 2105-5 སྐུ་ལུས་ཐམས་ཅད་ནི། གཙང་གདང་གནས་གཅིག་ལ་སྐྱེས་ཏེ། གཙང་མ་གཅིག་ནི། སངས་རྒྱས་མཐས(ཐམས) ཅད་ཀྱི་སྐུ་ལུས་ཡིན་ནོ། །སངས་རྒྱས་ཐམས་ཅད་ཀྱི་ཆོས་འོ། །སངས་རྒྱས་ཐམས་ཅད་ཀྱི་བྱང་ཆུབ་ཀྱི་སྡོང་པོ་འོ། །རིགས་ཀྱི་བུ་ཕོ། ཆོས་འདི་ནང་ནས། མྱ་ངན་ཐམས་ཅད་གཅད་པ་ནི་ཤིང་གཅོད་པ་དང་མཚངས་(མཚུངས)སོ། རྩ་གཞི་གཅིག་བཅད་དོ། །ལྕུག་ལོ་མྱི་གཅད་དོ། །དེ་ཅི་ཕྱིར་ཞེས་ན། དཔེར་ན་མྱི་ཞིག་ལུས་ལ། མད(མདའ)གདུག་པ་ཕོག་སྟེ། ལུས་ལ་སྡུག་བསྔལ་མྱོས་སོ། །མད་(མདའ)དེ་གབྱུང་(དབྱུང་)ན་ནད་ནི་མོད་ལ་བྲལ་ལོ། །མད་མྱི་ཕྱུང་ན་ནད་མྱི་བྲལ་ལོ། །རེ་ཤིག་འདྲི་ཞིང་མད་འདི། སྒྲོ་ནི་བྱ་གང་གི་གཤོག་པ། མད་སྨྱུག་དེ་ཡང་རི་གང་ལས་བྱུང་བ། ཡང་འདྲི་ཏེ། མད་འདི་མྱི་སུ་ཕེན་(ལ་འཕེན)   PT 2105-6 པའ། མྱི་དེ་སྡུག་བསྔལ་མྱོས་ནས་སྲོག་ཆད་ཟིན་སྟེ། གདོད་མད་ཕྱུངས་ན་ཕན་ཡོན་མྱེད་དོ། །རིགས་ཀྱི་བུ་ཕོ་སེམས་ལ་དྲ་མ་ཡོད་ན། སེམས་གཙང་མར་བྱའོ། །སེམས་གཙང་མ་གཞག་ན། དེའི་མྱིང་ནི་གཙང་གདང་བའོ། །གཙང་གདང་ཐམས་ཅད་བཤད་པ་ནི། ཡོད་པ་དང་ལེན་ཐམས་ཅད་ལ་བྲལ་ནམ། ལེན་པ་མྱེད་པ་ལ་འཇུག་པའོ། །དེ་ཅི་ཕྱིར་ཞེས་ན། མུ་མྱེད་དང་གནས་མྱེད་ལ། རྟག་སྐྱིད་ང་གཙང་འོ། མུ་མྱེད་གནས་མྱེད་ལ་ཡང་དག་པ་བདེན་པ་ལ་མྱི་བྲལ་ཞིང༌། མུ་ཐམས་ཅད་ལ་བྲལ་སྟེ་བྲལ་བའ་འོ། །ངོ་བོ་ཉིད་ཀྱང་ལམ་ལ་མྱི་བྲལ་ཞིང་གནས་ལ་མྱི་གནས་པའོ། །སེམས་དང་གཅིག་དུ་མཉམ་སྟེ། གབྲེ་(བྲེལ་བ་)མྱེད་ཅིང་མ་འབྲེས་(འདྲེས)པའོ། །རྟག་པ་ལ་འང་མྱི་གནས་དེ། མུ་མྱི་ཆད་པའོ། །མྱི་གཡོས་མྱི་གནས་ན། ངོ་བོ་ཉིད་རྟག་ཏུ་གཅིག་གོ །གཅིག་ཀྱང་མྱི་གཅིག་སྟེ། མྱིང་དང་གྲངས་ལ་    PT 2105-7 བྲལ་བའོ། །རིགས་ཀྱི་བུ་ཕོ་དྲུག་རླུང་གིས་མྱི་གཡོས་ན། ཤིང་ཆེན་པོ་ཡང་རྟག་ཏུ་བདེ་འོ། །རྡོ་རྗེའི་ངོ་བོ་ཉིད་གཅིག་ལ་མཐོང་བ་གཉེས་(གཉིས་)སུ་མྱི་ལྡང་འོ། །ཡོད་མྱེད་ལ་འང་མྱི་བཞག །རྟག་པའི་སྟོང་པ་ཡོངས་སུ་གནས་སོ། །ཤེས་རབ་ཀྱི་རལ་གྱེ་(གྲི)མ་སྐྱེས་པར། མྱ་ངན་ཐམས་ཅད་ཀུན་བྲེགས་སོ། །སྟོང་པར་ཤེས་ཏེ་ཐོགས་པ་མྱེད་དོ། །བདག་གི་སེམས་གཏུལ་ཞིང་ཐུལ་ན། བདུད་རྗེ་མཁོན་མནར་མྱི་སྐྱེས་སོ། །རིགས་ཀྱི་བུ་ཕོ་ཆོས་འདི་ནང་ནས། ཡང་དག་པའི་གཞུང་བཙལ་བ་ནི། དཔེར་ན་ཤིང་རྩ་བ་གཅིག་རྨོས་(བཀོག)ཏེ། ཡལ་ག་དང་ལོ་མ་རྨོ་(བཀོག)བར་མྱི་བྱ་འོ། །རྩ་བ་གསོས་ཏེ་གལ་ཏེ་སྐྱེས་ན། མེ་ཏོག་འབྲས་བུ་རང་བཞིན་འབྱུང་ངོ༌། ང་ཡི་ཆོས་ཉུང་བ་འདི་དེ་དང་མཚུངས་སོ། །དཔེར་ན་ཨམ་འབྲ་འབྲས་བུ་གཅིག་རྨོས་ཏེ། མཐའ་ཡས་པའི་འབྲས་བུ་ཐོབ་པས་ན། ངས་ཆོས་འདི་བཤད་པ་ཡང༌། ཆོས་ཐམས་ཅད་ཀྱི་ནང་ན་གཅིག་དུ་མཆོག་འོ། །ཐེག་པ་ཐམས་ཅད་ཀྱི་ནང་ན། ཐེག་པ་   PT 2105-8 ཆེན་པོ་ལས་མཆོག་ཏུ་རྒྱལ་པའོ། དེའི་སླད་དུ་མདོ་འདི་མྱིང་ཆོས་རྒྱལ་ཞེས་བྱའོ། །ཡང་ན་མདོ་འདི་ཡོངས་སུ་གཐད་པའི། བྱང་ཆུབ་སེམས་དཔའ་ཆོས་རྒྱལ་ཞེས་བྱ་བ་ཡིན་ཏེ། མདོ་འདི་མྱིང་ཡང་ཆོས་རྒྱལ་ལོ། །ཁྱོད་ཚོགས་ཆེན་པོ་རྣམས། མདོ་འདི་འཛིན་པ་ནི། མྱི་ཁོམ་བ་ཐམས་ཅད་ལས་ཐར་བའོ། །སླན་ཅད་འཛིན་པ་ནི་གར་སྐྱེས་གར་གནས་ཀྱང་མདོ་འཛིན་ནི། དེ་ཅི་ཕིར་(ཅིའི་ཕྱིར)ཞེས་ན། སངས་རྒྱས་ཀྱི་ངོ་བོ་ཉིད། སེམས་ཀྱི་ནང་ན་རྟག་ཏུ། འོར་གྱིས་གདང་ཞིང་སྟོང་པ་ཞིའོ། །ནང་གི་བསམ་གཏན་ཡང་དག་བདེན་པ། གཙང་གདང་རྡོ་རྗེ། དྲུག་འཇུག་མཁར་སྒོ། རྟག་ཏུ་དེ་བཞིན་མོད་ཀྱི། ཁམས་འདུག་མྱི་འདུག །སྟོང་པའི་དབུས་སུ་གནས་སོ། །ཁྱོད་འདུས་པ་མང་པོ་རྣམས་ཀུན་མ་སྨྲ་ཤིག །དུས་ལ་ཉེ་སྟེ། མྱ་ངན་ལ་འཇུག་འོ། །མདོ་འདིའི་   PT 2105-9 མྱིང་ཡང༌། མྱ་ངན་བཀོད་པའི་ཤེས་རབ་སྐྱི་(ཀྱི)ཕ་རོལ་དུ་ཕྱིན་པ། སྟོ་པ་ལ་ཐར་ཞིང་ཐོགས་པའོ། །སངས་རྒྱས་ཀྱིས་གཏམ་བཤད་ཟིན་ནས། དེ་ནས་འདུས་པ་ཆེན་པོ་རྣམས། མྱ་ངན་གྱི་ཤེས་རབས་སྐྱི་(ཀྱི)ཕ་རོལ་ཏུ་ཕྱིན་པ། སྟོང་པ་ལ་ཐར་ནས་མ་ཐོགས་པ་ཐོབ་སྟེ། དེ་ནས་གཟོད་བྱང་ཆུབ་སེམས་དཔའ་ཆོས་རྒྱལ། གནས་སྨད་ལྔ་ས་ལ་གཏུག་པ་ལངས་ཏེ། སླར་གནས་རྡིང་ལ། མྱ་ངན་ཆེན་པོ་ལས་འཇུག་སྟེ། སྟོང་པའི་གྲོལ་ཐར་ལ་རིགས་དེ། མྱི་ཐོགས་པ་ས་ལ་ཞབས་བཏེག་ཅིང༌། སྨད་པ་རྣམས་ཀྱང༌། གཙང་གདང་བ་ལས་གཡེལ་བས་ཐལ་མོ་སྦྱར་ནས། སངས་རྒྱས་ཀྱི་ཕྱོགས་སུ་ཕྱག་ཚལ་ནས་སླར་གཤེགས་སོ། །   PT 2105-10 ༄། སངས་རྒྱས་ཀྱི་བཤད་པ་ཐེག་པ་ཆེན་པོ་ཆོས་རྒྱལ་ཞེས་བྱ་བ་མདོ་བམ་པོ་གཅིག་གོ།  ཧ་སེའི་གྭན་འདྭཱི་ཏོ་སེང་ལྱོག་མེང་པབ་ཧའི་གྱིས། ཆོས་རྒྱལ་གྱི་མདོ་འདི། མཇུག་ཆད་པ་རྒྱའི་གཔེ་ལས་བསྒྱུར་པའོ༎ * * * * * * * * * * 
