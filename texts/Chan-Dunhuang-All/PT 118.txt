Pelliot tibétain 118 [14]	- has [14] image  PT 118 -6  ཡེ་ཤེས་སྐད་ཅིག་མ་དོན་དམ་པར་ཡོད་པར་འདོད་པ་ནི། མུན་སྤུལ་གྱི་བློས་ཡོད་པར་འདོད་པ་ཙམ་དུ་ཟད་དེ། །ངེས་པའི་ལུང་དང་སྦྱར་ན། ཡེ་ཤེས་སྐད་ཅིག་མ་དོན་དམ་པར་མྱི་གྲུབ་པར་མངོན་ནོ། །ཡང་ཁ་ཅིག་ན་རེ། བྱང་ཅུབ་ཏུ་བསྒྲུབ་པའི་དུས་ནི། བསྐལ་པ་གྲངས་མྱེད་པ་གསུམ་ཁོ་ནས་གྲུབ་བོ་ཞེ་ན། དེ་ལ་བཤད་པའ། དགོངས་པ་ངེས་པར་འགྲེལ་བའི་མདོ་ལས། གནས་ངན་ལེན་གྱི་བག་ཆགས་སྦྱང་བ་ནི། བསྐལ་པ་གྲངས་མྱེད་པ་གསུམ་འམ། དུས་དང༌། ལོ་དང༌། ཟླ་བ་འམ། ཟླ་བ་ཕྱེད་དམ། ཞག་གམ། ཉི་མ་འམ། ཐུན་ཕྱེད་དམ། ཐུན་ནམ། སྐད་ཅིག་ཞིང༌། ཡུད་ཙམ་   ༄།   །ཐང་ཅིག་དང༌། བསྐལ་པ་ཚད་མྱེད་པས་འབྱང་ངོ་ཞེས་གསུངས་པས། བྱང་ཅུབ་དུ་གྲུབ་པའི་དུས་ཀྱང་གཅིག་ཏུ་མ་ངེས་སོ། །ཡང་ཁ་ཅིག་ན་རེ། འདུས་བྱས་ཀྱི་མཆོད་པ་ལ་སྩོགས་པ་མྱི་བྱ་བ་མྱི་རུང་ངོ་ཞེ་ནའ། དེ་ལ་བཤད་པའ། དཀོན་མཆོག་བརྩེགས་པའི་མདོ་ལས། སངས་རྒྱས་ཀྱི་འདུ་ཤེས་མྱེད། །ཆོས་ཀྱི་འདུ་ཤེས་མྱེད། །དགེ་འདུན་གྱི་འདུ་ཤེས་མྱེད་ན། ཡང་དག་པའི་མཆོད་པའོ་ཞེས་འབྱུང་བས། རྣལ་འབྱོར་པས་འདུས་བྱས་ཀྱི་མཆོད་པ་ལ་སྩོགས་ལ་མྱི་བྱར་མྱི་རུང་བ་མྱེད་དོ། །ཡང་ཁ་ཅིག་ན་རེ། སྡིག་བཤགས་ཤིང་འཐོལ་    PT 118 -1 ཙངས་མྱི་བྱར་མྱི་རུང་ངོ་ཞེ་ན། །དེ་ལ་བཤད་པའ། །ཕྱོགས་སུ་རྒྱས་པའི་མདོ་ལས། །གང་ཞིག་འཐོལ་ཚངས་བྱེད་འདོད་ནའ། །དྲང་པོར་འདུག་ལ་ཡང་དག་ལྟོས། །ཡང་དང་ཉིད་ལ་ཡང་དག་ལྟའ། །ཡང་དག་མཐོང་ན་རྣམ་པར་གྲོལ། །དེ་ནི་འགྱོད་ཚངས་མཆོག་ཅེས་བྱ། །ཞེས་འབྱུང་བས་ནའ། མྱི་གཡོའ་བར་སྒོམ་བ་ནི། །འགྱོད་ཚངས་ཀྱི་མཆོག་ཡིན་བར་མངོན་ནོ། །ཡང་ཁ་ཅིག་ན་རེ། །   སྒོམ་པའི་མྱིས་གཉེན་པོ་མཚན་མ་ལ་མྱི་བརྟེན་དུ་མྱི་རུང་ངོ་ཞེ་ནའ། དེ་ལ་བཤད་པའ། ནམ་ཀའ་(མཁའ)མཛོད་ཀྱི་མདོ་ལས༎   ༄།   །རབ་ཏུ་ཞི་བའི་ཆོས་རྣམས་ལ། །གཉེན་པོ་རྣམས་ནི་མྱི་དགོས་སྷོ། །ཞེས་འབྱུང་བས། །སེམས་མཚན་མ་ལ་མྱི་རྟོག་ནའ། །གཉེན་པོ་ལ་བསྟེན་མྱི་དགོས་པར་མངོན་ནོ། །ཡང་ཁ་ཅིག་ན་རེ། །བྱང་ཅུབ་དུ་སེམས་བསྐྱེད་པ་ནི། །དང་པོར་རྟོག་དཔྱོད་གྱི་སྒོ་ནས་སེམས་བསྐྱེད་ནའ། །ཕྱིས་མྱི་རྟོག་པ་གྲུབ་བོ་ཞེ་ནའ། །དེ་ལ་བཤད་པའ། །གཙུག་ཏོར་ཆེན་པོའི་མདོ་ལས། །དང་པོ་སྐྱེ་འགག་མྱེད་པའི་སེམས་བསྐྱེད་ནའ། །མཐར་ཡང་སྐྱེ་འགག་མྱེད་པའི་འབྲས་བུ་ཐོབ་པར་འགྱུར་རོ། །དང་པོར་སྐྱེ་འགག་མྱེད་པའི་སེམས་བསྐྱེད་ན།    PT 118 -2 མཐར་ཡང་སྐྱེ་འགག་མྱེད་པའི་འབྲས་བུ་ཐོབ་པར་མྱི་འགྱུར་རོ་ཞེས་འབྱུང༌། ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །ལས་དང་པོ་པས་སེམས་དང་པོ་བསྐྱེད་པ་ནས། །ཉེ་བར་བརྩམས་སྟེ། །ཆོས་ཐམས་ཅད་དམྱིགས་སུ་མྱེད་པ་ལ་བསླབ་པར་བྱའོ། །ཞེས་འབྱུང༌། །སངས་རྒྱས་ཀྱི་མཛོད་ཀྱི་མདོ་ལས་ཀྱང༌། །ཆོས་དེ་འདུ་ཤེས་མྱེད་དེ། །ཚད་མྱེད་པའི་ཡེ་ཤེས་ཀྱིས་ནའ། །གདོད་ཤེས་པར་རུང་སྟེ། །བསམ་བ་དང༌། དཔྱོད་པས་ནི་ཤེས་པར་ནུས་པ་མ་ཡིན་ནོ། །ཞེས་གསུངས་པས། །རྟོག་དཔྱོད་ཀྱི་སྒོ་ནས་སྤྱོད་པ་ནི། མཚན་མ་འབ་(འབའ)ཤིག་ཡིད་ལ་བྱེད་པར་ཟད་ཀྱི། །ནམས་ཀྱང་སྐྱེ་འགག་མྱེད་པའི་དབྱིངས་རྟོགས་  ལ་མྱི་ཕན་བར་མངོན་ནོ། །   ༄།   །དེ་ཡན་ཅད་མཚན་མ་ལ་དད་པ་རྣམས་ཀྱི། །ལན་མདོ་ཙམ་ཞིག་བཏབ་ཟིན་ཏེ། །རྣལ་འབྱོར་པའི་གཞུང་དུ་ཡང་གཟུང་ངོ༌། །ཡོང་(ཡང་)ནི་གོང་དུ་ལན་བརྗོད་པའི་རྣམས་ཀྱང༌། །བློ་བུར་དུ་རྒོལ་བ་འི་རྐྱེན་བྱུང་བའི་(བ)རྣམས་ལ། །བཤད་པ་ཙམ་དུ་ཟད་ཀྱི། །ཡང་དག་པའི་མཐའ་བརྩན་བར་བྱ་ནའ། །བདག་གི་གཞུང་གཟུགས་(བཟུང་)ཤིང༌། །ཕ་རོལ་སུན་དབྱུང་དུ་ཡང་མྱེད་དེ། །མྱ་ངན་ལས་འདས་པ་བླང་ཞིང་འཁོར་བ་སྤང་དུ་མྱེད་པ་བཞིན་ནོ། །ཐེག་པ་ཆེན་པོའི་ཆོས་རྣམ་པར་མྱི་རྟོག་པའི་ནང་དུ། །བྱང་ཅུབ་དུ་སེམས་བསྐྱེད་པ་འདུས་པ་ཅི་ལྟ་བུ་   PT 118 -3 ཞེ་ནའ། །རྡོ་རྗེ་གཅོད་པའི་མདོ་ལས། །འདུ་ཤེས་ཐམས་ཅད་རྣམ་པར་སྤངས་ཏེ། །བླ་ན་མྱེད་པའི་བྱང་ཅུབ་དུ་སེམས་བསྐྱེད་དོ་ཞེས་འབྱུང༌། །མྱི་རྟོག་པའི་ནང་དུ་ཤེས་རབ་ཀྱི་ཕ་རོལ་དུ་ཕྱིན་པ་སྒོམ་བ་འདུས་པ་ཅི་ལྟ་བུ་ཞེ་ནའ། ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །ཆོས་གང་ལ་ཡང་ཡིད་རྣམ་པར་མྱི་རྒྱུ་བ་དེ་ནི། །ཤེས་རབ་ཀྱི་ཕ་རོལ་དུ་ཕྱིན་པའི་རྣལ་འབྱོར་དམ་པ་སྟེ། །མཆོག་ཅེས་བྱ། གཙོ་བོ་ཞེས་བྱ་ཞེས་འབྱུང༌། །མྱི་རྟོག་པའི་ནང་དུ་ཐེག་པ་ཆེན་པོ་འདུས་པར་ཅི་མངོན་ཞེ་ནའ། །རྡོ་རྗེ་ཏིང་ངེ་འཛིན་གྱི་མདོ་ལས།   ༄།   །བསམ་ཞིང་མནོ་བ་མྱེད་ན། ལྡང་དུབ་མྱི་སྐྱེ་སྟེ། །ཡང་དག་པ་ཇི་བཞིན་དུ་མྱི་གཡོ   འ་འོ། །དེ་   ཐེག་པ་ཆེན་པོ་ཞེས་འབྱུང༌། །མྱི་རྟོག་པའི་ནང་དུ་ལམ་བསྒོམ་བ་འདུས་པ་ཅི་ལྟ་བུ་ཞེ་ནའ། ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །མྱི་དམྱིགས་པ་ནི་ལམ་མོ། །མྱི་དམྱིགས་པ་ནི་འབྲས་བུའོ། །ཞེས་འབྱུང༌། མྱི་རྟོག་པའི་ནང་དུ་ལམ་དབུ་མ་འདུས་པར་ཅི་མངོན་ཞེ་ནའ། །ལང་ཀར་གཤེགས་པའི་མདོ་ལས། །སེམས་ཙམ་དུ་ནི་རྟོག་པ་དང༌། །ཕྱི་རོལ་དངོས་པོ་རྣམས་བསྩལ་(བསལ་)བས། །རྣམ་པར་རྟོག་   PT 118 -4 པ་རྣམ་ལྡོག་སྟེ། ལམ་དེ་ཉིད་ནི་དབུ་མའོ། །སེམས་ཙམ་དེ་ནི་སྣང་བ་མྱེད། །སྣང་བ་མྱེད་པས་མྱི་སྐྱེ་བས། །དབུ་མ་འི་ནི་ལམ་འདི་ཡང༌། ང་དང་སངས་རྒྱས་གཞན་གྱིས་བཤད། ཅེས་འབྱུང༌། མྱི་རྟོག་པའི་ནང་དུ་མཉམ་བ་ཉིད་དང༌། མྱི་གཡོའ་བ་འདུས་པར་ཅི་མངོན་ཞེ་ན། ཡེ་ཤེས་སྣང་བརྒྱན་གྱི་མདོ་ལས། །ཆོས་ཐམས་ཅད་དམྱིགས་སུ་མྱེད་པ་གང་ཡིན་པ་དེ་ནི། །མཉམ་པ་ཉིད་ཡིན་ན། མཉམ་པ་ཉིད་གང་ཡིན་བ་དེ་ནི་གནས་པ་ཉིད་ཡིན་ནོ། །གནས་པ་ཉིད་གང་ཡིན་བ་དེ་ནི་མི་གཡོའ་བ་   ༄།   །ཉིད་ཡིན་ནོ། །མྱི་གཡོའ་བ་ཉིད་གང་ཡིན་བ་དེ་ནི་མྱི་རྟེན་པ་ཉིད་ཡིན་ནོ། །ཆོས་ཐམས་ཅད་ལ་མྱི་རྟོག་པའི་སེམས་ཀྱིས་གནས་མྱེད་དོ། །སེམས་སྐྱེ་(མྱི་)གནས་བཞི་(བ་དེ་)ནི་སྐྱེ་བ་མྱེད་པར་འགྱུར་ཏེ། །དེ་ལྟར་མཐོང་བའི་(སེམས་དང༌། སེམས་)ལས་བྱུང་བ་རྣམས་ནི། །ཕྱིན་ཅི་མ་ལོག་པར་འཇུག་པར་འགྱུར་རོ་ཞེས་འབྱུང༌། །མྱི་རྟོག་པའི་ནང་དུ་ཤེས་རབ་འདུས་པར་ཅི་མངོན་ཞེ་ནའ། །གསེར་འོད་དམ་པའི་མདོ་ལས། །དེ་བཞིན་གཤེགས་པ་ཤེས་རབ་ཀྱི་སྤྱན་དང༌། །ཆོས་ཀྱི་མཚན་ཉིད་གཅིག་མི་གཟིགས། །ཆོས་གཅིག་ཀྱང་ནི་སྐྱེ་བ་མྱེད། །ཆོས་གཅིག་ཀྱང་ནི་    PT 118 -5 འགོག་པ་མྱེད། །དེ་ལྟར་མཉམ་བར་གཟིགས་པས་ནའ། བླ་ན་མྱེད་པའི་གནས་སུ་སོན་ནོ། ཞེས་འབྱུང༌། མྱི་རྟོག་པའི་ནང་དུ་ཏིང་ངེ་འཛིན་འདུས་པ་ཅི་ལྟ་བུ་ཞེ་ན། །ཏིང་ངེ་འཛིན་གྱི་རྒྱལ་པོའི་མདོ་ལས། །ཏིང་ངེ་འཛིན་ནི་སྙོམས་པའི་ས། །ཞི་ལ་ཕྲ་སྟེ་བལྟ་དཀའ་བ། །འདུ་ཤེས་ཐམས་ཅད་བཅོམ་པས་ནའ། །དེའི་ཕྱིར་ཏིང་འཛིན་ཞེས་བྱ(འོ)། ཞེས་འབྱུང༌། །མྱི་རྟོག་པའི་ནང་དུ་ཐམས་ཅད་ལ་མཁས་པ་འདུས་པ་ཅི་ལྟ་བུ་ཞེ་ན། ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། བཅོམ་ལྡན་འདས་ཀྱིས་བཀའ་སྩལ་པའ། །རབ་འབྱོར་ཤེས་རབ་ཀྱི་ཕ་རོལ་ཏུ་   ༄།   །ཕྱིན་པ་ལ་གནས་ཤིང༌། །བྱང་ཅུབ་སེམས་དཔའ་སེམས་དཔའ་ཆེན་པོ་ཐབས་མཁས་པ་ལ་མཁས་པ་ནི། འདི་ལྟར་སྟོང་པ་ཉིད་ལ། །སྟོང་པ་ཉིད་དུ་མྱི་དམྱིགས་སོ། །དེ་ནི་མྱི་དམྱིགས་པའི་སྟོང་པ་ཉིད་དེ། །དེ་ལ་གནས་པའི་བྱང་ཅུབ་སེམས་དཔའ་སེམས་དཔའ་ཆེན་པོས་ནི། །བླ་ན་མྱེད་པའི་བྱང་ཅུབ་དུ་མངོན་པར་སངས་རྒྱས་སོ། །ཞེས་འབྱུང༌། །མྱི་རྟོག་པའི་ནང་དུ་དོན་དམ་པ་འདུས་པ་ཅི་ལྟ་བུ་ཞེ་ན། ལང་ཀར་གཤེགས་པའི་མདོ་ལས། ནམ་བྱང་ཅུབ་    	* * * * * * * * * *   PT 118 -7 ་འི་དུས་ལྔ་བརྒྱའི་ཐ་མ་ལ་དམ་པའི་ཆོས་རྣམ་པར་རབ་ཏུ་འཇིག་པར་གྱུར་པ་ནའ། སེམས་ཅན་ལ་ལ་དག་འདི་ལྟ་བུའི་མདོ་སྡེ་ཚིག་བཤད་པ་ལ། ཡང་དག་པར་འདུ་ཤེས་སྐྱེད་པར་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པའ། རབ་འབྱོར་ཁྱོད་འདི་སྐད་དུ་མ་འོངས་པའི་དུས་ལྔ་བརྒྱའི་མཐའ་མ་ལ། དམ་པའི་ཆོས་རབ་ཏུ་རྣམ་པར་འཇིག་པར་གྱུར་བ་ན། སེམས་ཅན་ལ་ལ་དག་འདི་ལྟ་བུའི་མདོ་སྡེ་ཚིག་བཅད་པ་ལ། ཡང་དག་པར་འདུ་ཤེས་སྐྱེས་པར་འགྱུར་བ་ཡོད་དམ་ཞེས་མ་ཟེར་    PT 118 -8 ཅིག། །ཡང་རབ་འབྱོར་མ་འོངས་པའི་དུས་ལྔ་བརྒྱའ་མཐའ་མ་ལ། །དམ་པའི་ཆོས་རྣམ་པར་རབ་ཏུ་འཇིག་པར་གྱུར་པ་ན། བྱང་ཅུབ་སེམས་དཔའ་སེམས་དཔའ་ཆེན་པོ་ཚུལ་ཁྲིམས་དང་ལྡན་པའ་དང༌། ཡོན་ཏན་དང་ལྡན་བ་དང༌། ཤེས་རབ་དང་ལྡན་བ་དག་འབྱུང་སྟེ། །རབ་འབྱོར་བྱང་ཅུབ་སེམས་དཔའ་སེམས་དཔའ་ཆེན་པོ་དེ་དག་ཀྱང་སངས་རྒྱས་གཅིག་ལ་བསྙེན་བཀུར་བྱས་པ་མ་ཡིན། །སངས་རྒྱས་གཅིག་ལ་དགེ་བའི་རྩ་བ་བསྒྲུབ་པ་མ་ཡིན་ཏེ། །དེ་དག་ནི་རབ་འབྱོར་སངས་རྒྱས་བརྒྱ་སྟོང་དུ་མ་ལ་བསྙེན་བཀུར་བྱས་ཤིང༌། སངས་  ༄།   །རྒྱས་བརྒྱའ་སྟོང་དུ་མ་ལ་དགེ་བ་རྩ་བ་བསྒྲུན་ (བསྐྲུན)པ་ཡིན་ནོ། །གང་འདི་ལྟ་བུའི་མདོ་སྡེ་ཚིག་བཤད་པ་ལ། སེམས་དད་པ་གཅིག་ཙམ་རྙེད་པར་གྱུར་བ་དེ་དག་ནི། རབ་འབྱོར། དེ་བཞིན་གཤེགས་པས་མཁྱེན་ཏོ། །དེ་དག་ནི་དེ་བཞིན་གཤེགས་པས་གཟིགས་སོ། །རབ་འབྱོར། དེ་དག་ཐམས་ཅད་བསོད་ནམས་ཀྱི་ཕུང་པོ་དཔག་ཏུ་མྱེད་པར་སྐྱེད་དེ། རབ་ཏུ་སྡུད་པར་འགྱུར་རོ། །དེ་ཅིའི་ཕྱིར་ཞེ་ནའ། །རབ་འབྱོར། བྱང་ཅུབ་སེམས་དཔའ་སེམས་དཔའ་ཆེན་པོ། དེ་དག་བདག་ཏུ་འདུ་ཤེས་འཇུག་པར་མྱི་འགྱུར་རོ། །    PT 118 -9 སེམས་ཅན་དུ་འདུ་ཤེས་པ་མ་ཡིན། །སྲོག་དུ་འདུ་ཤེས་པ་མ་ཡིན། གང་ཟག་དུའང་འདུ་ཤེས་འཇུག་པར་མྱི་འགྱུར་རོ། །བྱང་ཅུབ་སེམས་དཔའ་དེ་དག་ཆོས་སུ་འདུ་ཤེས་པ་དང༌། ཆོས་མ་ཡིན་བར་ཡང་འདུ་ཤེས་མྱི་འཇུག་སྟེ། །དེ་དག་འདུ་ཤེས་དང༌། འདུ་ཤེས་མྱེད་པར་ཡང་འཇུག་པར་མྱི་འགྱུར་རོ། །དེ་ཅིའི་ཕྱིར་ཞེ་ན། རབ་འབྱོར་གལ་ཏེ། བྱང་ཅུབ་སེམས་དཔའ་དེ་དག་ཆོས་སུ་འདུ་ཤེས་འཇུག་ནའ། དེ་ཉིད་དེ་དག་གི་བདག་ཏུ་འཛིན་པར་གྱུར་ཏེ། །སེམས་ཅན་དུ་འཛིན་པ་དང༌། སྲོག་དུ་འཛིན་པ་དང༌། གང་ཟག་དུ་འཛིན་པར་གྱུར་ཏོ། །   * * * * * * * * * *   ༄།   །པ་(དང་པོ་)ལ། །སྐྱིལ་མོ་གྲུང་(ཀྲུང་)བཅས་ནས། །སྐུ་དྲང་པོར་བསྲངས་ནས། །དྲན་བ་མངོན་དུ་བཞག་ནས། བཞུགས་སོ། །དེ་ནས་དགེ་སློང་མང་པོ། །བཅོམ་ལྡན་འདས་ག་ལ་བ་དེར་དོང་ནས། །ལྷགས་པ་དང༌། བཅོམ་ལྡན་འདས་ཀྱི་ཞབས་ལ། མགོ་བོས་ཕྱག་འཚལ་ནས། །བཅོམ་ལྡན་འདས་ལ་ལན་གསུམ་བསྐོར་བར་བྱས་ཏེ། ཕྱོགས་གཅིག་ཏུ་འཁོད་དོ། །ཡང་ཚེ་དང་ལྡན་བ། རབ་འབྱོར་འཁོར་ཉིད་དུ་འདུས་པར་གྱུར་ཏེ་འདུག་གོ། །དེ་ནས། ཚེ་དང་ལྡན་པ་རབ་འབྱོར་སྟན་ལས་ལངས་ཏེ། །བླ་གོས་ཕྲག་པ་གཅིག་དུ་བྱས་ནས། སྤུས་མོ་  PT 118 -10 གཡས་པའི་ལྷ་ང་ས་ལ་བཙུགས་ཏེ། །བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་ནས་ཕྱག་འཚལ་ཏེ། །བཅོམ་ལྡན་འདས་ལ་འདི་སྐད་ཅེས་གསོལ་ཏོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས། བྱང་ཅུབ་སེམས་དཔའ་སེམས་དཔའ་ཆེན་པོ་རྣམས་ཅི་ཙམ་དུ་རྗེས་སུ་གཟུང་བའི་དམ་པས་རྗེས་སུ་གཟུང་བ་དང༌། །དེ་བཞིན་གཤེགས་པ་དགྲ་བཅོམ་བ་ཡང་དག་པར་རྫོགས་པའི་སངས་རྒྱས་ཀྱིས་བྱང་ཅུབ་སེམས་དཔའ་སེམས་དཔའ་ཆེན་པོ་རྣམས་ཇི་ཙམ་དུ་ཡོངས་སུ་གཏད་པའི་དམ་པས། ཡོངས་   ༄།   །སུ་གཏད་པ་ངོ་མཚར་ཏོ། །བཅོམ་ལྡན་འདས་ངོ་མཚར་ཏོ། །བདེ་བར་གཤེགས་པ་བཅོམ་ལྡན་འདས། བྱང་ཅུབ་སེམས་དཔའ། ཐེག་པ་ལ་ཡང་དག་པར་ཞུགས་པས། །ཇི་ལྟར་གནས་པར་བགྱིའ། །ཇི་ལྟར་བསྒྲུབ་པར་བགྱིའ། །ཇི་ལྟར་སེམས་རབ་ཏུ་གཟུང་བར་བགྱིའ། །དེ་སྐད་ཅེས་གསོལ་བ་དང༌། །བཅོམ་ལྡན་འདས་ཀྱིས། ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར་ལེགས་སོ། །ལེགས་སོ། །དེ་དེ་བཞིན་ནོ། །རབ་འབྱོར་དེ་དེ་བཞིན་ཏེ། །དེ་བཞིན་གཤེགས་པས། བྱང་ཅུབ་སེམས་དཔའ་སེམས་དཔའ་ཆེན་པོ་རྣམས་རྗེས་སུ་    PT 118 -11 གཟུང་བའི་དམ་པས་རྗེས་སུ་གཟུང་ངོ༌། །དེ་བཞིན་གཤེགས་པས། བྱང་ཅུབ་སེམས་དཔའ་སེམས་དཔའ་ཆེན་པོ་རྣམས་ཡོངས་སུ་གཏད་པ་དམ་པས། ཡོངས་སུ་གཏད་དོ། །རབ་འབྱོར་དེ་འི་ཕྱིར་ལེགས་པར་རབ་ཏུ་ཉོན་ལ་ཡིད་ལ་ཟུང་ཤིག་དང༌། །བྱང་ཅུབ་སེམས་དཔའི་ཐེག་པ་ལ་ཡང་དག་པར་ཞུགས་པས། ཇི་ལྟར་གནས་པར་བྱ་བ་དང༌། །ཇི་ལྟར་བསྒྲུབ་པར་བྱ་བ་དང༌། །ཇི་ལྟར་སེམས་རབ་དུ་གཟུང་བར་བྱ་བ་ངས་ཁྱོད་ལ་བཤད་དོ། །བཅོམ་ལྡན་འདས་དེ་བཞིན་ནོ། ཞེས་གསོལ་ནས། །ཚེ་དང་ལྡན་པ་རབ་འབྱོར། བཅོམ་ལྡན་འདས་ལ།    ༄།   །སླར་ཉན་པ་དང༌། །བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ། །འདི་ལ། རབ་འབྱོར་བྱང་ཅུབ་སེམས་དཔའི་ཐེག་པ་ལ་ཡང་དག་པར་ཞུགས་པས། །འདི་ལྟར་བདག་གིས། ཇི་ཙམ་དུ་སེམས་ཅན་དུ་བསྡུ་བར་བསྡུས་པའ། །སྒོང་ང་ལས་སྐྱེས་པ་འམ། མངལ་ནས་སྐྱེས་པ་འམ། དྲོད་གཤེར་ལས་སྐྱེས་པ་འམ། རྫུས་ཏེ་སྐྱེས་པ་འམ། གཟུགས་ཅན་ནམ། གཟུགས་མྱེད་ལ་འམ། འདུ་ཤེས་ཅན་ནམ། འདུ་ཤེས་མྱེད་པ་འམ། འདུ་ཤེས་མྱེད་འདུ་ཤེས་མྱེད་མྱིན་ནམ། །སེམས་ཅན་གྱི་ཁམས་ཅི་ཙམ། སེམས་ཅན་དུ་གདགས་    PT 118 -12 པས། བཏགས་པ། དེ་དག་ཐམས་ཅད། ཕུང་པོའི་ལྷག་མ་(མ་)ལུས་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་བཟླ་(འདའ)འོ་ཞེས་སེམས་བསྐྱེད་པར་བྱ་འོ། །དེ་ལྟར་ཚད་མྱེད་པ་འི་སེམས་ཅན་ཡོངས་སུ་མྱ་ངན་ལས་བཟླས་(འདས་)ཀྱང༌། །སེམས་ཅན་གང་ཡང་ཡོངས་སུ་མྱ་ངན་ལས་བཟླས་(འདས་)པར་མྱི་འགྱུར་རོ། །སྙམ་དུ་སེམས་བསྐྱེད་པར་བྱ་འོ། །དེ་ཅིའི་ཕྱིར་ཞེ་ན། རབ་འབྱོར་གལ་ཏེ་བྱང་ཅུབ་སེམས་དཔའ། སེམས་ཅན་དུ་འདུ་ཤེས་འཇུག་ནའ། །དེ་བྱང་ཅུབ་སེམས་དཔའ་ཞེས་མྱི་བྱ་འོ། །དེ་ཅིའི་ཕྱིར་ཞེ་ན། རབ་འབྱོར་གང་སེམས་ཅན་   ༄།   །དུ་འདུ་ཤེས་འཇུག་གམ། སྲོག་དུ་འདུ་ཤེས་འཇུག་གམ། གང་ཟག་དུ་འདུ་ཤེས་འཇུག་ན། དེ་བྱང་ཅུབ་སེམས་དཔའ་ཞེས་མྱི་བྱ་འོ། སྙམ་དུ་སེམས་བསྐྱེད་པར་བྱ་འོ། །ཡང་རབ་འབྱོར། བྱང་ཅུབ་སེམས་དཔའ་དངོས་པོ་ལ་མྱི་གནས་པར་སྦྱིན་བ་སྦྱིན་ནོ། །ཅི་ལ་ཡང་མྱི་གནས་པར་སྦྱིན་བ་སྦྱིན་ནོ། །གཟུགས་ལ་ཡང་མྱི་གནས་པར་སྦྱིན་བ་སྦྱིན་ནོ། །སྒྲ་དང༌། དྲི་དང༌། རོ་དང༌། རེག་བྱ་དང༌། ཆོས་ལ་ཡང་མྱི་གནས་པར་སྦྱིན་བ་སྦྱིན་ནོ། །རབ་འབྱོར་ཅི་ལྟར་མཚན་མར་འདུ་ཤེས་པ་ལ་ཡང་མྱི་གནས་པར། དེ་ལྟར་བྱང་ཅུབ་སེམས་དཔའ་སྦྱིན་པ་སྦྱིན་ནོ། །    PT 118 -13 དེ་ཅིའི་ཕྱིར་ཞེ་ན། རབ་འབྱོར། བྱང་ཅུབ་སེམས་དཔའ་གང་མྱི་གནས་པར་སྦྱིན་བ་སྦྱིན་བ་དེའི་བསོད་ནམས་ཀྱི་ཕུང་པོ་ནི། རབ་འབྱོར་ཚད་གཟུང་བར་སླ་བ་མ་ཡིན་ནོ། །རབ་འབྱོར། འདི་ཅི་སྙམ་དུ་སེམས། ཤར་ཕྱོགས་ཀྱི་ནམ་ཀའ་(མཁའ་)ཚད་གཟུང་བར་སླ་འམ། རབ་འབྱོར་གྱིས་གསོལ་བ། བཅོམ་ལྡན་འདས་དེ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པའ། །དེ་བཞིན་དུ་ལྷོ་དང༌། ནུབ་དང༌། བྱང་དང༌། སྟེང་དང༌། འོག་གི་ཕྱོགས་དང༌། ཕྱོགས་ཚམས་དང༌། ཕྱོགས་བཅུའི་ནམ་ཀའ་ཚད་གཟུང་བ་སླ་འམ། རབ་འབྱོར་གྱིས་གསོལ་པའ། བཅོམ་ལྡན་   ༄།   །འདས་དེ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པའ། རབ་འབྱོར་དེ་དེ་བཞིན་ཏེ། བྱང་ཆུབ་སེམས་དཔའ། གང་མྱི་གནས་པར་སྦྱིན་བ་སྦྱིན་པ་དེ་འི་བསོད་ནམས་ཀྱི་ཕུང་པོ་ནི་རབ་འབྱོར་ཚད་གཟུང་བར་སླ་བ་མ་ཡིན་ནོ། །རབ་འབྱོར་འདི་ཅི་སྙམ་དུ་སེམས། མཚན་ཕུན་སུམ་ཚོགས་པས། དེ་བཞིན་གཤེགས་པར་ལྟ་འམ། རབ་འབྱོར་གྱིས་གསོལ་པའ། བཅོམ་ལྡན་འདས་དེ་མ་ལགས་སོ། །མཚན་ཕུན་སུམ་ཚོགས་པས། དེ་བཞིན་གཤེགས་པར་མྱི་བལྟའོ། །དེ་ཅིའི་སླད་དུ་ཞེ་ན། གང་མཚན་ཕུན་སུམ་ཚོགས་པ་དེ། མཚན་ཕུན་   PT 118 -14 སུམ་ཚོགས་པ། དེ་མ་མཆིས་པར་དེ་བཞིན་གཤེགས་པས་གསུངས་སོ། །དེ་སྐད་ཅེས་གསོལ་པ་དང༌། བཅོམ་ལྡན་འདས་ཀྱིས། ཚེ་དང་ལྡན་བ། རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར་ཅི་ཙམ་དུ་མཚན་ཕུན་སུམ་ཚོགས་པ། དེ་ཙམ་དུ་བརྫུན་ནོ། །དེའི་ཙམ་དུ་མཚན་ཕུན་སུམ་ཚོགས་པ། མྱེད་པ་དེ་ཙམ་དུ་མྱི་བརྫུན་ནོ། །དེ་ལྟར་དེ་བཞིན་གཤེགས་པ་ནི་མཚན་དང༌། མཚན་མྱེད་པར་བལྟའོ། །དེ་སྐད་ཅེས་བཀའ་སྩལ་པ་དང༌། བཅོམ་ལྡན་འདས་ལ་རབ་འབྱོར་གྱིས་འདི་སྐད་ཅེས་གསོལ་ཏོ། །བཅོམ་ལྡན་འདས། མ་འོངས་པ་   * * * * * * * * * *