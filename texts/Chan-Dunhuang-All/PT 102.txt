PT 102_1  Pelliot tibétain 102/1 [30] Ting nge 'dzin mchog dam pa zhes bya ba¹i mdo (complete)  PT 102_1 ༄༅། །བོད་སྐད་དུ་ཏིང་ངེ་འཛིན་མཆོག་དམ་པའི་མདོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱགས་འཚལ་ལོ། །འདི་སྐད་བདག་གྱིས་ཐོས་པའི་དུས་ཅིག་ན། །བཅོམ་ལྡན་འདས་རྒྱལ་པོའི་ཁབ་ན། །དགེ་སློང་ཆེན་པོ་དགེ་འདུན་སུམ་ཁྲི་དང༌། །བྱང་ཆུབ་སེམས་དཔའ་སྐྱེས་བུ་ཆེན་པོ་ལྔ་སྟོང་ཙམ་དང༌། །ལྷ་ཀླུ་སྡེ་བརྒྱད་དང༌། །ལྷ་དང་མྱི་ལས་སྩོགས་པར་འཁོར་མང་པོ་དང་ཐབས་ཅིག་དུ་བཞུགས་སོ། །དེ་མ་ཡིན་བ་གཞན་ཡང་ཕྱོགས་བཞི་འི་མགོན་པོ་ཆེན་པོ་བཞི་དང༌། །སྲིན་པོ་དང་ཡི་དགས་ལས་སྩོགས་པ་སྡེ་བཞི་ཡང་འཁོར་དེར་འདུས་པར་གྱུར་ཏོ། །དེ་འི་ཚེ་ན་   PT 102_2 བཅོམ་ལྡན་འདས་འོད་ཟེར་གྱི་ཏིང་ངེ་འཛིན་དུ་ཞུགས་ནས་ཅང་མྱི་གསུང་བར་བཞུགས་པ་ལས། །འཁོར་མང་པོ་འི་རྣམས་ཐེ་ཙོམ་དུ་གྱུར་ཏེ། །དེ་ནས་བྱང་ཆུབ་སེམས་དཔའ་འཇམ་དཔལ་གཞོ་ནུ་ཆོས་ཀྱི་རྗེ། །རྒྱལ་བུ་འདུག་པ་ལས་ལངས་སྟེ། །སངས་རྒྱས་ལ་ལན་གསུམ་བསྐོར་བ་བྱས་ནས་ཚིག་སུ་བཅད་པ་འདི་དག་གྱིས་མངོན་པར་བསྟོད་སྟོ(དོ)། །ཤིན་དུ་ལེགས་སོ་ཆོས་ཀྱི་རྗེ། །ཏིང་ངེ་འཛིན་ལ་ཞི་བར་བཞུགས། །འཁོར་གི་དཀྱིལ་འཁོར་མང་པོ་རྣམས། །ཐམས་ཅད་ཐེ་ཙོམ་སྐྱེ་བར་འགྱུར། །ཤིན་དུ་ལེགས་སོ་ཉི་ཟླ་འི་འོད། །ཅང་མྱི་གསུངས་བར་སྣང་མྱི་མཛད། །  ༄། ཤིན་དུ་ལེགས་སོ་རིན་ཅེན་གཏེར། །དབུལ་ཕོངས་རྣམས་ལ་སྦྱིན་མྱི་མཛད། །ཤིན་དུ་ལེགས་སོ་མྱི་འི་རྒྱལ། །ཏིང་ངེ་འཛིན་ལ་བཞེངས་སུ་གསོལ། །ཤིན་དུ་ལེགས་སོ་ཀླུ་འི་རྒྱལ། །བདུད་རྩི་ཆར་པ་འབབ་དུ་གསོལ། །ཤིན་དུ་ལེགས་སོ་ཀླུ་འི་མཆོག། །མྱུར་དུ་ཆོས་རྣམས་བསྟན་དུ་གསོལ། །ཤིན་དུ་ལེགས་སོ་སེམས་ཅན་ལ། །ཐེག་པ་ཅིག་གྱི་ཆོས་བསྟན་གསོལ། །དེ་ནས་བཅོམ་ལྡན་འདས་ཏིང་ངེ་འཛིན་དེ་ལས་བཞེངས་ནས། །འཁོར་མང་པོ་རྣམས་ལ་འདི་སྐད་ཅེས་བཀའ་སྩལ་ཏོ། །ང་ལ་རིན་པོ་ཆེ་བླ་ན་མྱེད་པའི་ཡེ་ཤེས་མང་དུ་ཡོད་པ།    PT 102_3 །ཁྱེད་ལ་ཕན་བ་དང༌། །བདེ་བ་མང་དུ་མཛད་ཅིང༌། །དབུལ་འཕོངས་པ་དང་བྲལ་བ་ཡོད་ཀྱིས། །ཐེ་རྩོམ་མ་བྱེད་པར་ཅི་དང་ཅི་འདོད་པ་དྲིས་ཅིག། །དེ་ནས་དགའ་བོ་སྟན་ལས་ལངས་ཏེ། །སངས་རྒྱས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ནི་མང་དུ་ཐོས་པས། །བླ་ན་མྱེད་པའི་བྱང་ཆུབ་དུ་མྱུར་དུ་ཐོབ་སྙམ་ན། །མདོ་སྡེ་དག་ལ་བཤད་པ་ལྟ་ན། །མང་དུ་ཐོས་ཤིན་(ཤིང་)ཤེས་རབ་རྣོ་བའི་དབང་པོ་དང་ལྡན་བ་ནི། །བྱང་ཆུབ་ཐོབ་པར་ཤིན་དུ་དགའ་སྟེ། །བགྲགས་བརྒྱད་དུ་སྐྱེས་པ་འོ་ཞེས་འབྱུང་ན། །བདག་གིས་ཅི་ལྟར་བླ་ན་མྱེད་པའི་བྱང་ཆུབ་ཐོབ་པར་འགྱུར། །  ༄། །བཅོམ་ལྡན་འདས་ཀྱིས་དགའ་བོ་ལ་བཀའ་སྩལ་པའ། །མང་དུ་ཐོས་པ་ལ་སེམས་རྣམས་པ་གཉིས་ཏེ། །གཉིས་གང་ཞེ་ན་ཏིང་ངེ་འཛིན་གྱི་སེམས་དང། །འཁྲུག་པའི་སེམས་སོ། །སེམས་ཏིང་ངེ་འཛིན་གནས་ན་ནི། །མང་དུ་ཐོས་ཀྱང་གནོད་པ་མྱེད་དོ། །སེམས་ཁྲུལ་པ་ལ་གནས་ན་ནི། །མང་དུ་ཐོས་ཀྱང་ཕན་པ་མྱེད་དོ། །གང་གྱིས་ཏིང་ངེ་འཛིན་དང་ཤེས་རབ་དང༌། །ཤིན་དུ་ལྡན་ན། །མྱུར་དུ་བླ་ན་མྱེད་པའི་བྱང་ཅུབ་ཐོབ་པར་འགྱུར་རོ། །དགའ་བོ་གསོལ་བ། །བཅོམ་ལྡན་འདས་ཅི་འི་སླད་དུ། །མདོ་སྡེ་ཀུན་ལས་ཏིང་ངེ་འཛིན་དང་ཤེས་རབ་   PT 102_4 ནི་མཆོག་དམ་པ་འོ། །ཞེས་སྟོད། །བཅོམ་ལྡན་འདས་ཀྱིས་དགའ་བོ་ལ་བཀའ་སྩལ་པ། །ཏིང་ངེ་འཛིན་དང་ཤེས་རབ་དུ་ལྡན་བ་ནི། །དཔེར་ན་རི་དགས་གྱི་ནང་ན་སེང་འགེ་མཆོག་དུ་གྱུར་བ་དང༌། སྣང་བ་ཐམས་ཅད་གྱི་ནང་ན་ཉི་མ་མཆོག་དུ་གྱུར་པ་དང༌། །རི་འི་ནང་ན་རི་རབས་ལྷུན་པོ་མཆོག་དུ་གྱུར་པ་ལྟ་བུ་འོ། །དེ་ཅི་འི་ཕྱིར་ཞེ་ན། །ཏིང་ངེ་འཛིན་དང་ཤེས་རབ་དུ་ལྡན་པའི་ཤུགས་ནི། །མཆོག་དམ་པ་ཡིན་པའི་ཕྱིར་རོ། །བཅོམ་ལྡན་འདས་ཀྱིས་དགའ་བོ་ལ་བཀའ་སྩལ་པ། །གལ་ཏེ་མྱི་ཞིག་གྱིས། །ཤིང་ཅན་འདན་(ཙན་དན)ལས་སྟོང་གསུམ་གྱི་སྟོང་ཆེན་པོ་འི་  ༄། །འཇིག་རྟེན་གྱི་འཁམས་གང་བའི་གཙུག་ལག་ཁང་བརྩིགས་པ་དང༌། །མྱི་གཞན་ཞིག་གིས་རིན་པོ་ཆེ་སྣ་བདུན་ལས་སྟོང་སུམ་གྱི་སྟོང་ཆེན་པོའི་འཇིག་རྟེན་གྱི་ཁམས་གང་བའི་གཙུག་ལག་ཁང་ཞིག་བྱས་ན། །མྱི་དེ་གཉིས་གྱི་བསོད་ནམས་མཉམ་བ་ཡིན་ནམ། །དགའ་བོས་གསོལ་པ་མྱི་དེ་གཉིས་ཀྱི་ནང་ན། །རིན་པོ་ཆེ་སྣ་བདུན་ལས་བགྱིས་པའི་བསོད་ནམས་ནི་མཆོག་གོ། །སངས་རྒྱས་ཀྱི་དགའ་བོ་ལ་བཀའ་སྩལ་པ། །གཞན་ཡང་མྱི་ཞིག་གིས་གསེར་ཐ་མལ་པ་ལས་སྟོང་སུམ་གྱི་སྟོང་ཆེན་པོའི་འཇིག་རྟེན་གི་ཁམས་གང་    PT 102_5 བའི་གཙུག་ལག་ཁང་བྱས་པ་དང༌། །དེ་ལས་མྱི་གཞན་ཞིག་གྱིས། །གསེར་བཙོ་མ་ལས་སྟོང་སུམ་གྱི་སྟོང་ཆེན་པོའི་འཇིག་རྟེན་ཀྱི་ཁམས་གང་བའི་གཙུག་ལག་ཁང་ཞིག་བྱས་ན། །མྱི་དེ་གཉིས་ཀྱི་བསོད་ནམས་མཉམ་བ་ཡིན་ནམ། །དགའ་བོས་གསོལ་བ། །གསེར་བཙོ་མ་ལས་བགྱིས་པའི་བསོད་ནམས་མཆོག་དུ་ཆེ་འོ། །སངས་རྒྱས་ཀྱིས་དགའ་བོ་ལ་བཀའ་སྩལ་པ། །གལ་ཏེ་མྱི་ཞིག་གིས་ཤིང་ཅན་འདན་(ཙན་དན)དང༌། །སྤོས་ཀྱི་ཤིང་གཞན་དག་ལས། །སྟོང་སུམ་གྱི་སྟོང་ཆེན་པོའི་འཇིག་རྟེན་གྱི་ཁམས་གང་བའི་སྐུ་གཟུགས་ཅིག་བྱས་སྟེ་མཆོད་ཅིང་ཕྱག་འཚལ་བ་དང༌།   ༄། །མྱི་གཞན་ཞིག་གྱིས་གསེར་བཙོ་བ་དང༌། །རིན་པོ་ཆེ་སྣ་བདུན་ལས། །སྟོང་སུམ་ཀྱི་སྟོང་ཆེན་པོ་འི་འཇིག་རྟེན་གྱི་ཁམས་གང་བའི་སྐུ་གཟུགས་བྱས་ཏེ་མཆོད་ཅིང་ཕྱག་འཚལ་ན། །མྱི་དེ་གཉིས་ཀྱི་བསོད་ནམས་ལ་ཁྱེད་(ཁྱད)བར་ཡོད་དམ། །དགའ་བོ་གསོལ་པ། །རིན་པོ་ཆེ་སྣ་བདུན་དང༌། །གསེར་བཙོ་མ་ལས་སྐུ་གཟུགས་བྱས་པའི་བསོད་ནམས་ཆེ་འོ། །སངས་རྒྱས་ཀྱི་དགའ་བོ་ལ་བཀའ་སྩལ་པ། །གལ་ཏེ་མྱི་ཞིག་གྱིས་སྦྱིན་བ་ཆེན་པོའི་སེམས་བསྐྱེད་དེ། །རིན་པོ་ཆེ་སྣ་བདུན་ཀྱི་བང་བཛོད་དང༌། །ཆུང་མ་དང་བུ་དང་བཅས་པ་སྦྱིན་བ་བྱིན་      PT 102_6 བ་དང༌། །གཞན་ཡང་མྱི་ཞིག་གིས་ཡན་ལག་གི་དམ་པ་མགོ་དང༌། །དམྱིག་དང་ལུས་དང༌། །རྙེད་དཀའ་བའི་རིན་པོ་ཆེ་སྣ་བདུན་གྱི་བང་མཛོད་ཀྱི་སྦྱིན་པ་བྱིན་བ། །མྱི་དེ་གཉིས་ཀྱི་བསོད་ནམས་ལ་ཁྱེད་(ཁྱད)བར་ཅི་ཡོད། །དགའ་བོ་གསོལ་པ། །རིན་པོ་ཆེ་སྣ་བདུན་དང༌། །ལུས་དང་ཆུང་མ་དང༌། །བུར་བཅས་སུ་སྦྱིན་པའི་བསོད་ནམས་ཆེ་བ་ལགས་སོ། །བཅོམ་ལྡན་འདས་ཀྱིས་དགའ་བོ་ལ་བཀའ་སྩལ་པ། །གལ་ཏེ་མྱི་ཞིག་གྱིས་མདོ་སྡེ་བཅུ་གཉིས་སྟོང་སུམ་གྱི་སྟོང་ཆེན་པོ་འི་འཇིག་རྟེན་ཀྱི་ཁམས་གང་བའི་རྣམས་ལ་འཇིག་རྟེན་དུ་སྤེེལ་ཏེ། །ཀློག་ཅིང་ཁ་ཏོན་དུ་བྱེད་དུ་བཅུག་པ་དང༌། །  ༄། དེ་ལ་མྱི་གཞན་ཞིག་གིས་སྟོང་སུམ་ཀྱི་སྟོང་ཆེན་པོའི་འཇིག་རྟེན་གྱི་ཁམས་གང་བའི་མྱི་རྣམས་ཡིག་གེ་བཞིན་དུ་འདོན་ཅིང་ཡི་གེ་ཡང་རྟོགས་ཤིང་ཁོང་དུ་ཆུད་ལ། །མྱི་དེ་གཉིས་ཀྱི་བསོད་ནམས་གང་ཆེ་བ་ཡིན་དགའ་བོ་གསོལ་པ། །ཡིག་གེ་བཞིན་དུ་འདོན་ཅིང་ཁོང་དུ་ཆུད་པའི་བསོད་ནམས་དེ་ཆེ་འོ། །སངས་རྒྱས་ཀྱིས་བཀའ་སྩལ་པ། །གལ་ཏེ་མྱི་ཞིག་གིས་མདོ་སྡེ་བཅུ་གཉིས་ཐོགས་པ་མྱེད་པར་ཁ་ཏོན་ཤེས་ལ། །དོན་ཟབ་མོ་ཡང་རྟོགས་ལྟེ(ཏེ)། །མདོ་སྡེ་འི་གླགས་བམ་ཡང་སྟོང་སུམ་གྱི་སྟོང་ཆེན་པོའི་འཇིག་རྟེན་གྱི་ཁམས་གང་བ་   PT 102_7 ཙམ་འཆད་ན། །མྱི་དེ་གཉིས་ཀྱི་བསོད་ནམས་མཆོག་དུ་གྱུར་བ་གང་ཡིན། །དགའ་བོས་གསོལ་པ། །ཁ་ཏོན་བྱེད་པ་ལ་དོན་ཡང་རྟོགས་ཤིང༌། །གཞན་ལ་སྟོན་ཤིང་འཆད་པའི་བསོད་ནམས་མཆོག་དུ་ཆེ་བ་ལགས་སོ། །སངས་རྒྱས་ཀྱིས་དཀུན་དགའ་བོ་ལ་བཀའ་སྩལ་པ། །གལ་ཏེ་མྱི་ཞིག་ཀྱིས། །མདོ་སྡེ་བཅུ་གཉིས་འགྲེལ་ཅིང་འཆད་ལ། །སྦྱིན་བ་དང་ཚུལ་ཁྲིམ་དང༌། །བཟོད་པ་དང་བྱམས་པ་དང༌། །སྙིང་བརྗེ་དང་དགའ་བ་དང་བཏང་སྙོམ་མྱི་སྤྱོད་པ་དང༌། །དེ་ལ་མྱི་གཞན་ཞིག་མདོ་སྡེ་བཅུ་གཉིས་ཀྱང་འགྲེལ་ཅིང་ཆད་ལ་  ༄། །སྦྱིན་བ་དང༌། །ཚུལ་ཁྲིམ་དང༌། །བཟོད་པ་དང༌། །བྱམས་པ་དང༌། །སྙིང་རྗེ་དང༌། །དགའ་བ་དང༌། །བཏང་སྙོམས་ཀྱང་ཆེར་སྤྱོད༌། །སེམས་ཅན་རྣམས་ལ་ཡང་བུ་ཅིག་དང་འདྲ་བར་སེམས་མཉམ་སྙོམས་ན། །མྱི་དེ་གཉིས་ཀྱི་བསོད་ནམས་གང་ཆེ་བ་ཡིན། །དགའ་བོས་གསོལ་པ། །སྙིང་རྗེ་དང་དགའ་བ་དང་བཏང་སྙོམས་དང༌། ཚུལ་ཁྲིམ་དང༌། །བཟོད་པ་སྤྱོད་ཅིང༌། །སེམས་ཅན་ལ་སྦྱིན་བ་བྱིན་པའི་བསོད་ནམས་ཆེ་ཅིང་མང་བ་ལགས་སོ། །བཅོམ་ལྡན་འདས་ཀྱིས་དགའ་བོ་ལ་བཀའ་སྩལ་པ། །གལ་ཏེ་མྱི་ཞིག་མདོ་སྡེ་བཅུ་གཉིས་ཀྱང་འགྲེལ་ཅིང་ཆེད་ཤེས་ལ། །བསྟན་ཆོས་འུ་    PT 102_8 ད་བཅོལ་ལྔ་ཡང་བྱང་བར་འཆད་ཤེས་སྟེ། །འཇིག་རྟེན་དུ་སྤྲེལ་པ་དང༌། །དེ་ལ་མྱི་ཞིག་གྱིས་མདོ་སྡེ་བཅུ་གཉིས་ཀྱང་འགྲེལ་ཞིང་འཆད་ཤེས་ལ། །སྐྱེ་བའི་བསྟན་ཆོས་དང༌། །ངེས་པའི་བསྟན་ཆོས་དང༌། །ཕུང་པོ་ལྔ་འི་བསྟན་ཆོས་དང༌། །བརྟེན་ཅིང་འབྲེལ་ཏེ་འབྱུང་བ་བཅུ་གཉིས་ཀྱི་བསྟན་ཆོས་དང༌། །ཁམས་བཅོ་བརྒྱད་ཀྱི་བསྟན་ཆོས་དང༌། །སྟོང་པ་ཆེན་པོའི་བསྟན་ཆོས་དང༌། །ཉི་ཟླ་འི་བསྟན་ཆོས་དང༌། །ཟླ་བ་སྦྱིན་གྱི་བསྟན་ཆོས་དང༌། མདོ་སྡེ་བརྒྱན་གི་བསྟན་ཆོས་དང༌། །དོན་དམ་པ་ཉིད་ཀྱི་བསྟན་ཆོས་དང༌། །རྡོ་རྗེ་སྙིང་པོ་འི་བསྟན་ཆོས་དང༌། །  ༄། །རྣམས་པ་ཐམས་ཅད་མཁྱེན་པའི་སྟན་ཆོས་དང༌། །རྣམས་པར་ཐར་པའི་སྒྲོ་གསུམ་གྱི་བསྟན་ཆོས་ལས་བསྩོགས་པ། །བསྟན་ཆོས་འུ་དེ་བཅོ་ལྔ་ཡང་ཤེས་ལ། །སྦྱིན་བ་དང་ཚུལ་ཁྲིམ་དང་བཟོད་པ་དང༌། །བྱམས་པ་སྙིང་རྗེ་དང་དགའ་བ་དང༌། །བཏང་བསྙོམས་པ་ཀྱང་སྤྱོད་དེ། །ཚུལ་ཁྲིམ་ཆལ་པ་དང༌། །ཚུལ་ཁྲིམས་བསྲུང་བ་ལ་སེམས་གཉིས་སུ་མྱེད་ཅིང༌། །ནམ་ཀ་ལྟར་མཉམ་ཏེ། །སེམས་ཅན་གྱི་སྐྱོན་ཐམས་ཅད་མྱི་མཐོང་ཞིང༌། །སེམས་ཅན་རྣམས་ལ་བུ་ཅིག་དང་འདྲ་བར་བསྙོམས་ཏེ། །དགྲ་སྡང་བ་ལ་ཡང་ནམ་ཀ་ལྟར་   PT 102_9 མཉམ་བ་དང༌། །དེ་ལ་མྱི་ཞིག་ཕྱོགས་སུ་བརྒྱས་པའི་མདོ་སྡེ་བཅུ་གཉིས་ལ་བསྐུར་པ་མྱི་འདེབས་ན། །མྱི་དེ་གཉིས་ཀྱི་བསོད་ནམས་གང་ཆེ་བ་ཡིན། །དགའ་བོས་གསོལ་པ། །ཕྱོགས་སུ་བརྒྱས་པའི་མདོ་སྡེ་བཅུ་གཉིས་ལ་བསྐུར་པ་མ་བཏབས་ན། །མྱི་དེའི་བསོད་ནམས་ན། །ཚད་མྱེད་གྲངས་མྱེད་དེ་བསམ་ཀྱིས་མྱི་ཁྱབ་བོ། །བཅོམ་ལྡན་འདས་ཀྱིས་བཀའ་སྩལ་པ། །གཞན་ཡང་མྱི་ཞིག་ཀྱིས་གོང་དུ་སྨོས་པའི་བསོད་ནམས་ཐམས་ཅད་ཀྱང་སྟོང་སུམ་གི་སྟོང་ཆེན་འཇིག་རྟེན་གི་ཁམས་གང་བར་བྱེད་ནུས་ལ་  ༄། །མདོ་སྡེ་གཉིས་དང༌། །བསྟན་ཆོས་འུ་ད་བཅོ་ལྔ་སྙེད་ཀྱང་ཁ་ཏོན་དང༌། །འགྲེལ་ཤིང་འཆད་ནུས་སྟེ། །ཚུལ་ཁྲིམས་དང་བཟོད་པ་དང་བྱམས་པ་ལས་བསྩོགས་པ་ཡང་སྤྱོད། །སྦྱིན་པ་ཡང་བྱེད་དེ། །མང་དུ་ཐོས་པའི་མཆོག་དུ་ཡང་གྱུར་ལ། །ཆོས་ཐམས་ཅད་ཀྱང་སྟོང་ཞིང་ཞི་བའི་དོན་ཡང་བསྟོན་དེ། །ཉན་པའི་རྣམས་མངོན་བར་ཤེས་པ་ལྔ་ཐོབ་པར་བྱེད་དེ། །དེ་ལྟར་ཕན་བ་དང༌། །བདེ་བའི་དོན་བྱས་ཀྱང་དེས་མྱི་ཞིག་ཉིན་ཅིག་གམ། །མཚན་ཅིག་གམ་ཏིང་ངེ་འཛིན་དུ་བཞུགས་པ་ཙམ་མྱི་ཕོད་དོ། །དེ་ཅིའི་ཕྱིར་ཞེ་ན།   PT 102_10 མང་དུ་ཐོས་པའི་གང་ཟག་ནི། །རི་འམ་རྒྱམ་མཚོ་ལྟར་ང་རྒྱལ་སེམས་ཆེ་འོ། །དེ་ལྟར་ང་རྒྱལ་ཆེ་བ་ན་ངན་ཚོང་སུམ་(སོང་གསུམ་)དུ་སྐལ་པ་གྲངས་མྱེད་པའི་བར་དུ་སྡུག་སྔལ་མྱོང་བར་འགྱུར་རོ། །དམྱལ་བ་དེ་ལས་ཐར་ན་ཡང། །འདབ་ཆགས་ཀྱི་བྱར་སྐྱེ་བར་འགྱུར་ན། །མང་དུ་ཐོས་པ་ལ་ནི་ཕན་པ་ཅི་ཡོད། །གང་ལ་བསམ་བརྟན་(གཏན)གྱི་ཏིང་ངེ་འཛིན་ཡོད་པ་ནི། །སྐྱེ་ཤི་འི་འཁོར་བའི་སྡིག་པ་ཁ་ན་མ་ཐོ་བའི་ལས་ལྕི་བ་བྱང་བར་ནུས་སོ། །མང་དུ་ཐོས་པ་ནི་རྩྭ་དང་འདྲ། །བསམ་གཏན་གྱི་ཏིང་ངེ་འཛིན་ནི་མྱེ་དང་འདྲ་འོ། །  ༄། །མང་དུ་ཐོས་པ་ནི་ལྕགས་དང་འདྲ། །བསམ་བརྟན་གྱི་ཏིང་ངེ་འཛིན་ནི་གསེར་དང་འདྲ་འོ། །མང་དུ་ཐོས་པ་ནི་རྩྭ་གདུབ་པ་དང་འདྲ། །བསམ་བརྟན་(གཏན)གྱི་ཏིང་ངེ་འཛིན་ནི་རྩྭ་སྙིང་པོ་དང་འདྲ་འོ། །མང་དུ་ཐོས་པ་ནི་རྩང་(གཙང་)པོ་དང་འདྲ། །བསམ་བརྟན་(གཏན)གྱི་ཏིང་ངེ་འཛིན་ནི་རྒྱམ་མཚོ་དང་འདྲ་སྟེ། །ངས་བསམ་གཏན་གྱི་ཏིང་ངེ་འཛིན་གྱི་བསོད་ནམས་དང་ཡོན་ཏན་བཤད་ན། །ཟད་པའི་མཐའ་མྱེད་དེ། །བསྐལ་པར་ཡང་བཤད་ཏེ་མྱི་བརྫོགས་སོ། །བཅོམ་ལྡན་འདས་ཀྱིས་བཀའ་སྩལ་པ། །ང་མངོན་(སྔོན)དུ་དྲན་བ་སྔུན་འདས་པའི་    PT 102_11 དུས་ན་མང་དུ་ཐོས་པའི་སྐྱེ་བོར་གྱུར་པའི་ཚེ་ན། །འཇམ་དཔལ་དང་ཡོད་མྱེད་ཀྱི་བདེན་བའ་གཉིས་ལས་བརྩོད་པར་གྱུར་ཏེ། འཇམ་དཔལ་ནི་ཡོད་དོ་ཞེས་སྨྲ༎ ང་(ངས)ནི་མྱེད་དོ་ཞེས་སྨྲ་སྟེ། ཡོད་མྱེད་གཉིས་ཀྱི་བདེན་བ་ལས༎ རྩོད་པར་གྱུར་ཏེ་ཅིག་དུ་མ་ཆད་དོ༎ ཐ་མ་འཚེ་འཕོས་ནས་ངན་རྩོང་སུམ་(སོང་གསུམ)དུ་ལྷུང་སྟེ༎ བསྐལ་པ་གྲངས་མྱེད་པའི་བར་དུ༎ ལྕགས་ཀྱི་ཐུ་ལུམ་ཟ་བར་གྱུར་ཏོ༎ དམྱལ་བ་དེ་ལས་ཐར་ཏེ༎ སངས་རྒྱས་འོད་སྲུངས་དང་ཕྲད་ནས༎ ཡོད་པ་དང་མྱེད་པའི་བདེ་བ་གཉིས་འོད་  ༄། །སྲུངས་ཀྱིས་འདི་སྐད་ཅེས་བཤད་དོ༎ ཆོས་ཐམས་ཅད་ཀྱི་རང་བཞིན་ནི་ཅིག་ཏུ་ངེས་ཤིང་ཆད་པ་མྱེད་དེ༎ ཁྱོད་ཡོད་པ་དང་མྱེད་པ་སྨྲ་བ་ནི༎ དོན་དེ་ལྟ་བུ་མ་ཡིན་ནོ༎ དེ་ཅིའི་ཕྱིར་ཞེ་ན༎ ཆོས་ཐམས་ཅད་ནི་སྟོང་པ་ཉིད་ཀྱི་ཞི་བ་སྟེ༎ བདེན་པ་དེ་གཉིས་ནི་ཡོད་པ་ཡང་མ་ཡིན་ལ༎ མྱེད་པ་ཡང་མ་ཡིན་ཏེ༎ ཁྱེད་ཤེས་པ་ནི་ཡིག་གེ་འི་དོན་ཤེས་པར་ཟད་ཀྱིས༎ དོན་ཟབ་མོ་མྱི་ཤེས་པས༎ དོན་འདི་ལ་ནི་ཁྱེད་དམུས་ལོང་འམ༎ ལོང་བ་ལྟ་བུ་ཡིན་ན༎ དོན་ཟབ་མོ་འདི་ལྟ་བུ་ཅི་ལྟར་ཤེས་ཤིང་རྟོགས་པར་    PT 102_12 འགྱུར་ཞེས་བཤད་པ་ཐོས་ནས༌༎ རི་དབེན་བར་སོང་སྟེ༎ བདག་ཉིད་ཡིད་ལ་བྱས་ནས་བསམ་རྟན་(གཏན)གྱི་ཏིང་ངེ་འཛིན་དུ་ཞུགས་སོ༎ ཞག་བདུན་ལོན་བ་དང༌༎ བསམ་བརྟན་(གཏན)བཞི་འི་ཏིང་ངེ་འཛིན་དང༌༎ ཏིང་ངེ་འཛིན་རྣམས་པ་གསུམ་དང༌༎ ཡེ་ཤེས་རྣམ་པ་གསུམ་དང༌༎ སྟོང་པ་ཉིད་གསུམ་དང༌༎ ཆེན་པོ་སྟོང་པ་ཉིད་དང༌༎ དོན་དམ་པ་སྟོང་པ་ཉིད་དང༌༎ སྟོང་པ་ཉིད་སྟོང་པ་ཉིད༌༎ འདི་དག་རྟོགས་ཤིང་ཆུད་པར་གྱུར་ཏེ༎ ཆོས་ཐམས་ཅད་སྟོང་པ་ཉིད་གྱི་ཞི་བ་ཅི་ཡང་མྱེད་པར་རྟོགས་སོ༎ དེ་ཅི་འི་ཕྱིར་ཞེ་ན༎ ཆོས་ཐམས་ཅད་ནི་  ༄། །ངོ་བོ་ཉིད་ཀྱིས་སྟོང་པའི་ཕྱིར་རོ༎ དེ་བས་ན་བསམ་བཏན་བསྒོམ་པ་ནི་མཆོག་དམ་པར་རིག་པར་བྱ་སྟེ༎ གང་ཞེ་ན་ཉིན་ཅིག་འམ༎ མཚན་ཅིག་གམ༎ ཞག་བདུན་གྱི་བར་དུ་བསམ་བཏན་གི་ཏིང་ངེ་འཛིན་བསྒོམས་ན༎ བསྐལ་པ་གྲངས་མྱེད་པ་ཚུན་ཅད་ཀྱི་ཁ་ན་མ་ཐོ་བའི་སྡིག་ལྕི་བ་ཡང་ཁད་ཀྱིས་ཞི་ཞིང་བྱང་བར་འགྱུར་རོ༎ གང་ཞེ་ན་ཕ་མ་བསད་པ་དང༌༎ དགྲ་བཅོམ་པ་བསད་པ་དང༌༎ མཆོད་བརྟེན་དང་ཙུག་ལག་ཁང་བཤིག་པ་དང༌༎ དགེ་འདུན་གྱི་གནས་ཁང་ལ་མྱེ་བཏང་བ་ཡིན། །ཕས་ཕམ་པ་བཞི་    PT 102_13 དང༌༎ ཕས་ཕམ་བ་བརྒྱད་དང༌༎ ལྕི་བ་ལྔ་དང་རང་བཞིན་གྱི་ལྕི་བ་དྲུག་ཉམས་པ་ཡིན༎ ཕྱོགས་སུ་རྒྱས་པའི་མདོ་སྡེ་ལ་བསྐུར་པ་བཏབ་པ་ཡིན༎ ཕ་རོལ་པོ་འི་ཉེས་པའི་སྐྱོན་སྨྲ་བཞིན་བསྐུར་ཏེ་(བཀུར་སྟི་)མྱི་བྱེད་པ་ཡིན༎ གོང་དུ་སྨོས་པའི་ང་རྒྱལ་ཆེབ་དང༌༎ རང་བཞིན་གྱི་སྡིག་ལྕི་བ་ལྔ་ཡིན་ཏེ༎ དེ་ཡང་བསམ་གཏན་གྱི་ཏིང་ངེ་འཛིན་བསྒོམས་ན༎ རང་བཞིན་ཞི་ཞིང་བྱང་བར་འགྱུར་རོ༎ དེ་ཡང་བསམ་གཏན་གྱི་ཏིང་ངེ་འཛིན་གྱིས་མཐུས་འབྱང་གྱི༎ གཞན་གྱིས་འབྱང་བ་མ་ཡིན་ནོ༎ ཉིན་ཞག་བདུན་ཙམ་གྱིས་ཀྱང་  ༄། །དེ་ལྟ་བུ་ཡོན་ཏན་དང༌༎ བསོད་ནམས་དཔག་དུ་མྱེད་པ་ཐོབ་ན༎ ཚེ་ཅིག་ཏུ་དབེན་བར་རི་དང་ཤིང་དྲུང་དུ་འདུག་སྟེ༎ རྟོག་(རྟོགས)པ་དང་གསལ་བ་དང༌༎ འཇུག་པ་དང་ཡིད་ལ་སྤོང་བ་བྱེད་པ་ལྟ་སྨོས་ཀྱང་ཅི་དགོས༎ དེ་ཅི་འི་ཕྱིར་ཞེ་ན༎ སེམས་ནི་འབབ་ཆུ་དང་འདྲ་སྟེ་སྐ་ཅིག་ཀྱང་མྱི་བསྡོད་དོ༎ སེམས་ནི་སྤྲེའུ་དང་འདྲ་སྟེ་ཅིག་བཏང་ཡང་ཅིག་ལ་འཛིན་ཏོ༎ མདོར་སེམས་ནི་ཏིང་ངེ་འཛིན་གྱི་དབང་གྱིས་མྱི་གཡོ་འོ༎ གལ་ཏེ་སེམས་གཡོ་ན༎ ཆོས་ཐམས་ཅད་ལ་འཁྲུལ་པའི་འདུ་ཤེས་སྟེ། གལ་ཏེ་ཏིང་ངེ་འཛིན་ལ་    PT 102_14 གནས་ན༎ འཇིག་རྟེན་སྐྱེ་བ་དང་གནས་པ་དང༌༎ འགོག་པའི་འདུ་ཤེས་ཤེས་ཤིང་རྟོགས་ཏེ༎ ཆོས་ཐམས་ཅད་སྟོང་པ་ཉིད་ཀྱིས་ཞི་བ་མྱི་རྟག་པར་འགྱུར་ཞིང༌༎ འཕོ་བ་བསྡུག་སྔལ་བ༎ སྟོང་ཞིང་བདག་མྱེད་པ༎ སྒྱུ་མ་དང་འདྲ་བ༎ སྤྲུལ་པ་ལྟ་བུ་གློག་དང་རླུང་དང༌༎ དྲི་ཟ་འི་གྲོང་ཁྱེར་ལྟ་བུ༎ ཆུ་འི་དབུ་བ་དང༌༎ སྨྱུག་རྒྱུ་དང་བྲག་ཆ་དང༌༎ བར་སྣང་ཀྱི་བྱ་རྗེས་ལྟ་བུ་རྟོགས་སོ༎ འཇིག་རྟེན་སྲིད་པ་རི་དང༌༎ ཚལ་དང་བརྩང་(གཙང་)པོ་དང༌༎ འབབ་ཆུ་དང་ཚོ་(མཚོ)དང༌༎ ལྟིང་(ལྟེང་)ཀ་དང་རྒྱ་མཚོ་ལས་བསྩོགས་པ་ཆུ་ཐམས་ཅད་ཀྱང༌༎ མྱེ་འི་  ༄། །སྐལ་པ་ཆེན་པོ་འབྱུང་བའི་ཚེ༎ ཐམས་ཅད་ཚིག་ཞིང་ཟད་པར་གྱུར་ཡང༌༎ བསམ་གཏན་བཞི་དང༌། གཟུགས་མྱེད་པའི་ཏིང་ངེ་འཛིན་བཞི་མི་གརྟོགས་(གཏོགས)ཏེ༎ ཆོས་ཐམས་ཅད་སྟོང་པ་ཉིད་དུ་ཤེས་པ་ན༎ བསམ་གཏན་གྱི་མཐུ་ནི་ཤིན་དུ་བསམ་གྱིས་མྱི་ཁྱབ་པར་རིག་པར་བྱའོ༎ སེམས་ཏིང་ངེ་འཛིན་ལ་གནས་ན༎ ཕྱོགས་བཅུའི་སྟོང་སུམ་ཀྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཉི་མ་དང༌༎ ཟླ་བ་དང་སྐར་མ་དང༌༎ འབབ་ཆུ་དང་བརྩང་པོ་དང་རྒྱ་མཚོ་དང་རི་དང་ཚལ་དང་རླུང་དང་ལུང་པ་ཡང་    PT 102_15 སྐྱུ་རུ་ར་འི་འབྲས་བུ་ལག་མཐིལ་དུ་བཞག་པ་བཞིན་དུ༎ མཐོང་བར་འགྱུར་རོ༎ བསམ་གཏན་ཀྱི་ཏིང་ངེ་འཛིན་ལ་གནས་ན༎ འརྫུམ་(རྫུ)འཕྲུལ་ཀྱིས་ཕྱོགས་བཅུ་འི་འཇིག་རྟེན་ཁམས་གང་གའི་ཀླུང་གི་བྱེ་མ་སྙེད་དུ་ཡང་ཕྱིན་ཞིང༌། ཕྱོགས་བཅུ་འི་འཇིག་རྟེན་གྱི་རླུང་དང་མྱེ་དང་ཆུ་དང་ས་དང་ཉི་མ་དང་ཟླ་བ་དང་སྐར་མ་དང༌༎ གཟའ་དང་རི་དང་ཚལ་དང་ཆུ་དང་ཤིང་དང་ལྷ་འི་ཕོ་བྲང་དང༌༎ ཀླུ་འི་ཕོ་བྲང་ཡང་བརྫུན་(རྫུ)འཕྲུལ་གྱིས་སྤྲུལ་ནུས་ཏེ༎ དེ་ནས་བསམ་གཏན་གྱི་མཐུ་ནི་ཤིན་དུ་ཡང་བསམ་  ༄། །ཀྱི་མྱི་ཁྱབ་པར་རིག་པར་བྱ་འོ༎ བསམ་གཏན་ཀྱི་ཏིང་ངེ་འཛིན་ཀྱིས་སྟོང་སུམ་ཀྱི་སྟོང་ཆེན་པོའི་ཕྱོགས་བཅུའི་འཇིག་རྟེན་ཀྱི་ཁམས་ཀྱང་བསྒུལ་ནུས་སོ༎ དགའ་བོ་མོའུ་འགལ་ཀྱི་བུ་ཆེན་པོ་ཏིང་ངེ་འཛིན་དུ་ཞུགས་ན༎ ཏིང་ངེ་འཛིན་ཀྱིས་རྣམས་པ་སྣ་ཚོགས་སུ་སྤྲུལ་ཅིང༌། ས་ཆེན་པོ་འདི་ཡང་མགལ་མྱེ་བསྐོར་བ་བཞིན་དུ་སྐོར་ནུས་སྟེ། མང་དུ་ཐོས་པ་ནི་དེ་ལྟར་མྱི་ནུས་པར་རིགས་པར་བྱའོ༎ བཅོམ་ལྡན་འདས་ཀྱིས་དགའ་བོ་ལ་ཁྱེད་ས་ཆེན་པོ་འདི་བསྒུལ་ཅིག་ཅེས་བཀའ་སྩལ་པ་དང༌༎ དགའ་བོས་གསོལ་པ༎ བདག་ལ     PT 102_16 བསམ་གཏན་ཀྱི་ཏིང་ངེ་འཛིན་ཀྱི་མཐུ་མ་མཆིས་པས་བསྒུལ་མྱི་ནུས་སོ༎ བཅོམ་ལྡན་འདས་ཀྱིས་དགའ་བོ་ལ་བཀའ་སྩལ་པ༎ བསམ་གཏན་གྱི་ཏིང་ངེ་འཛིན་བསྒོམ་བས༎ དགེ་སློངས་ཀྱི་འབྲས་བུ་བཞི་མ་ཐོབ་ཀྱང༌། མང་དུ་ཐོས་པ་ལས་ཁྲི་འཕྲག་བརྒྱ་སྟོང་འཕགས་སྷོ༎ དེའི་ཚེ་དེའི་དུས་ན༎ འོད་མའི་འཚལ་ན་གནས་པའི་དགེ་སློང་ལྔ་བརྒྱ་ཙམ་ཞིག་ཐམས་ཅད་མང་དུ་ཐོས་པ་སློབས་པ་ལས༎ བཅོམ་ལྡན་འདས་ཀྱིས་དགའ་བོ་ལ༎ མེའུ་འགལ་གྱི་བུ་འི་རྫུམ་འཕྲུལ་དང༌༎ ཏིང་ངེ་འཛིན་མཆོག་གོ་ཞེས་གསུངས་པ་ཐོས་ནས་  ༄། །སངས་རྒྱས་གང་ན་བར་དེ་ལྟར་ལྷགས་སྟེ༎ བཅོམ་ལྡན་འདས་ཀྱིས་ཞབས་ལ་མགོ་བོས་ཕྱག་འཚལ་ནས༎ སངས་རྒྱས་ལ་འདི་སྐད་ཅེས་གསོལ་ཏོ༎ བཅོམ་ལྡན་འདས་བདག་ཅག་མང་དུ་ཐོས་པ་བསླབས་ཏེ༎ མདོ་སྡེ་བཅུ་གཉིས་ཀྱང་ཁོང་དུ་ཆུད་པས༎ རྒྱལ་ཁམས་ཆེན་པོ་བཅུ་དྲུག་གི་སྙེད་ཀྱང༌། ། བདག་ཅག་ལ་སངས་རྒྱས་དང་འདྲ་བར་གུས་ཤིང་ཀུར་སྟི་བགྱིད་ན༎ ཅི་འི་སླད་དུ་བཅོམ་ལྡན་འདས་ཀྱིས་མང་དུ་ཐོས་པ་ནམ་ཡང་བླ་ན་མྱེད་པའི་བྱང་ཅུབ་ཐོབ་པར་མྱི་འགྱུར་རོ་ཞེས་གསུངས་ཤེས་གསོལ་པ་དང༌༎ དགེ་སློངས་ལྔ་རྒྱ་(བརྒྱ་)པོ་འཐུན་    PT 102_17 བར་དུས་ཅིག་དུ་བདག་ཅག་ནི་མང་དུ་ཐོས་པ་སྤང་ཞིང༌༎ བསམ་གཏན་གྱི་ཏིང་ངེ་འཛིན་སློབས་བོ་ཞེས་གསོལ་ཏོ༎ བཅོམ་ལྡན་འདས་ཀྱིས་དགེ་སློངས་རྣམས་ལ་བཀའ་སྩལ་པ༎ དགེ་སློངས་ཁྱེད་མང་དུ་ཐོས་པ་སྤངས་ཏེ། བསམ་གཏན་གྱི་ཏིང་ངེ་འཛིན་ལ་འཇུག་གོ་ཞེས་མ་སྨྲ་ཅིག༎ ངས་ལྟས་ན་ཁྱོད་ཀྱི་ཤེས་པ་ནི་སྦྲང་བུ་འི་འདམ་མས་ཉི་ཟླ་བསྒྲིབས་པར་འདོད་པ་དང༌༎ དམུས་ལོང་གྱིས་རི་རབས་ལྷུན་པོ་ལ་འཛགས་(འཛེགས་)འདོད་པ་དང༌༎ གྲུ་གཟིངས་མྱེད་པར་རྒྱམ་མཚོ་ལ་རབ་འདོད་པ་དང༌༎ བྱ་འདབ་མ་ཆགས་པ་ནམ་ཀ་ལ་ཕུར་འདོད་པ་  ༄། །བཞིན་ཁྱེད་ཀྱང་དེ་དང་འདྲ་སྟེ༎ ཞེས་བཀའ་སྩལ་པ་དང༌༎ དགེ་སློང་དེ་རྣམས་ཤི་བ་ཙམ་དུ་འཇིག་ཤིང་སྐྲག་པའི་སེམས་སྐྱེས་སོ༎ དེ་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ༎ དགེ་སློང་ཁྱེད་ད་མ་འཇིགས་མ་སྐྲགས་པར་སེམས་ཏིང་ངེ་འཛིན་ལ་ཞོག་ཤིག༎ དགེ་སློང་རྣམས་ཀྱིས་གསོལ་བ༎ བདག་ཅག་ལས་བསམ་གཏན་ཀྱི་མཐུ་ཡང་མ་མཆིས་ན༎ ཏིང་ངེ་འཛིན་དུ་ག་ལ་འགྱུར༌༎ བཅོམ་ལྡན་འདས་ཀྱིས་བཀའ་སྩལ་པ༎ ང་ལ་སྨན་དམ་པ་ཡོད་དེ༎ ཁྱེད་ཏིང་ངེ་འཛིན་ཐོབ་པར་བྱ་འོ་ཞེས་   PT 102_18 བཀའ་སྩལ་པ་དང༌༎ དགེ་སློང་རྣམས་ཀྱིས་བསྟན་དུ་གསོལ༎ བདག་ཅག་གིས་དེ་བཞིན་དུ་སྤྱོད་པར་འཚལ་ལོ་ཞེས་གསོལ་ཏོ༎ བཅོམ་ལྡན་འདས་ཀྱིས་བཀའ་སྩལ་པ༌༎ སྨན་དམ་པ་ཞེས་བྱ་བ་ནི་འདི་ལྟ་སྟེ༎ རྟོག་པ་དང་གསལ་བ་དང་འཇུག་པ་དང་སྤོང་བ་འོ༎ དགེ་སློང་རྣམས་ཀྱིས་གསོལ་པ༎ རྟོག་པ་དང་གསལ་བ་དང་འཇུག་པ་དང་བསྤོང་བ་ནི་ཅི་ལགས༎ བདག་ཅག་མ་འཚལ་ན༎ བཅོམ་ལྡན་འདས་ཀྱིས་བསྟན་དུ་གསོལ༎ དེ་ལ་སངས་རྒྱས་ཀྱིས་འདི་སྐད་ཅེས་བཀའ་སྩལ་སྟོ༎ དང་པོའི་སེམས་ནི་རྟོགས་པ་ཞེས་བྱའོ།   ༄། །སེམས་གཉིས་པ་འབྱུང་བ་ནི་གསལ་བ་ཞེས་བྱ༌༎ སེམས་སུམ་(གསུམ་)པ་བྱུང་བ་ནི་འཇུག་པ་ཞེས་བྱ༎ སེམས་བཞི་པ་འབྱུང་བ་ནི་སྤོང་བ་ཞེས་བྱ་འོ༎ ༎གཞན་ཡང་འདི་ལྟར་སྟེ༎ བསམ་གཏན་དང་པོ་ལ་རྟོགས་པ་ཞེས་བྱ༌༎ བསམ་གཏན་གཉིས་པ་ལ་གསལ་བ་ཞེས་བྱ༎ བསམ་གཏན་སུམ་(གསུམ་)པ་ལ་འཇུག་པ་ཞེས་བྱ༎ བསམ་གཏན་བཞི་པ་ལ་སྤོང་བ་ཞེས་བྱ་འོ༎ གཞན་ཡང་འདི་ལྟར་སྟེ༎ བསམ་གཏན་ཞེས་བྱ་བ་ནི༎ ལུས་དྲན་བ་ཉེ་བར་བཞག་པ་དང༌༎ སེམས་དྲན་བ་ཉེ་བར་བཞག་པ་དང༌༎ ཆོས་དྲན་བ་ཉེ་བར་བཞག་པ་དང༌༎    PT 102_19 ཚོར་བ་དྲན་པར་ཉེ་བར་བཞག་པ་ཡིན་ཏེ༎ དེ་བཞིན་དུ་མངོན་པར་ཤེས་པ་བཞི་དང༌༎ ཆོས་ཐམས་ཅད་དེ་འདི་ལྟར་ཡང་དག་པར་སྤོང་བ་བཞི་དང༌༎ བརྫུ་འཕྲུལ་ཀྱི་བརྐང་པ་བཞི་དང༌༎ བདེན་བ་བཞི་དང་ཏེང་ངེ་འཛིན་བཞི་དང༌༎ མཚན་མ་མྱེད་པ་བཞི་དང༌༎ བྱང་ཅུབ་བཞི་ཡིན་ན༎ དགེ་སློང་ཁྱེད་རྣམས་བསམ་གཏན་དང་པོ་ལ་ཡང་གསལ་བར་མ་རྟོགས་ན༎ བསམ་གཏན་བཞི་དང༌༎ ཆོས་ཐམས་ཅད་ལ་ལྟ་ཅི་སྨོས༎ དགེ་སློང་དག་ཐབས་རྣམ་པ་སྣ་ཚོགས་ཀྱིས་བསམ་གཏན་གྱི་ཏིང་ངེ་འཛིན་ལ་འཇུག་པར་གྱུར་རོ༎   ༄། །གལ་ཏེ་མྱི་གཙང་བ་ལ་རྟོག་ན༎ ལུས་ཀྱི་ཆེན་པོ་བཞི་འི་དཔགས་པ་དང༌༎ རུས་པ་དང༌༎ ཚིགས་པ་དང་རྣག་ཁྲག་ཟག་པ་ཡང༌༎ སྣོད་བུ་ག་དགུ་ཡོད་པའི་ནང་ན༌༎ ཆུ་བླུགས་ན་ཟག་པ་བཞིན་དུ༎ མྱི་གཙང་བའི་དངོས་པོ་བཤང་ཅི་ཆེ་ཆུང་དང༌༎ བཙོག་པ་ཤིན་དུ་སྐྱུག་བྲོ་བ་ཟག་པར་མཐོང་ངོ༎ ཏིང་ངེ་འཛིན་དེ་ལས་ཀྱང་དངོས་པོ་རྣམ་པ་སྣ་ཚོགས་པ་མཐོང་བ་ནི་འདི་ལྟར་གཡོ་བ་གནས་པ་དང༌༎ རྣམ་པར་སྔོ་བ་དང༌༎ རྣམས་པར་སེར་བ་དང༌༎ རྣམ་པར་དཀར་བ་དང༌༎ རྣམ་པར་གནག་ཐ་དད་པ་རྣམས་སྣ་ཚོགས་མཐོང་བས༎    PT 102_20 སེམས་འཁྲུག་པར་གྱུར་ནས༎ དངོས་པོ་དེ་དག་མཐོང་བའི་ཚེ༎ ཕྱིར་བཟློག་པར་བྱའོ༎ རུས་པ་དཀར་པོ་དང་དབུགས་ཕྱི་ནང་དུ་རྒྱུ་བའི་བགྲང་བའི་རྟོག་པ་ཡང་དེ་དང་འདྲ་འོ༎ གལ་ཏེ་ཁྲིམ་ཀྱི་རྩ་བ་བཞི་ཉམས་པ་དང༌༎ དགེ་སློང་མ་བརྩ་བ་བརྒྱད་ཉམས་པ་དང༌༎ འཕས་འབྱུང་བའི་ཆོམ་འཕྲུལ་རྣམ་པ་བཅོ་བརྒྱད་མངོན་བར་བསྟན་ཏོ༎ དེ་འི་ཚེ་ན་མང་དུ་ཐོས་པའི་དགེ་སློང་རྣམས་བསམ་གཏན་བསྒོམས་པས༌༎ མེའུ་མགའ་གྱི་བུ་ཆེན་པོ་དང་འདྲ་བར་རྫུ་འཕྲུལ་ཐ་དད་པར་གྱུར་ཏོ༎  ༄། །དེ་ནས་དགའ་བོ་(བོས་)བཅོམ་ལྡན་འདས་ལ་འདི་སྐད་ཅེས་གསོལ་ཏོ༎ བཅོམ་ལྡན་འདས་དམ་པའི་ཆོས་འདི༎ དེ་བཞིན་གཤེགས་པ་མྱི་(མྱ་)ངན་ལས་འདས་ནས༎ ཅི་སྲིད་དུ་གནས་ཤིང༌༎ དུས་ངན་པའི་ཚེ༎ སེམས་ཅན་ཅི་སྙེད་ཅིག་ཆོས་འདི་བསྒོམས་པས༎ དགེ་སྦྱོང་གྱི་འབྲས་བུ་བཞི་ཐོབ་པར་འགྱུར། །བཅོམ་ལྡན་འདས་ཀྱིས་དགའ་བོ་ལ་བཀའ་སྩལ་པ༎ ད་ཕྱིན་ཅད་དཔྱིད་སླ་འབྲེང་(ཟླ་འབྲིང་)པོ་ལ༎ རྩྭ་མཆོག་ཀྱི་གྲོང་ཁྱེར་དུ་མྱི་(མྱ་)ངན་ལས་འད་འོ༎ ང་མྱི་(མྱ་)ངན་ལས་འདས་ནས་ལོ་བརྒྱ་བཅུ་འི་བར་དུ༌༎ ཆོས་འདི་     PT 102_21 ལ་སྤྱོད་པའི་སེམས་ཅན་མང་དུ་བྱུང་སྟེ། །དུར་ཁྲོད་དང་ཤིང་དྲུང་ན་གནས་ཤིང་ཆོས་འདི་ཡིད་ལ་བྱེད་དེ། །རྟོགས་པ་དང་གསལ་བ་དང་འཇུག་པ་དང་སྤོང་བའི་ཆོས་སྤྱོད་པའི་སེམས་ཅན་སྟོང་ཕྲག་བཅུ་ལ། །སྟོང་ཕྲག་དགུ་དགེ་སྦྱོང་གྱི་འབྲས་བུ་བཞི་ཐོབ་པས་འགྱུར་རོ། །ལོ་སུམ་རྒྱ་ཕན་ཅད་ལོ་ལྔ་བརྒྱ་ཚུན་ཅད་ནི། །ང་ཡི་ཉེ་གནས་རྣམས་བདག་ཀྱིས་མྱི་དགེ་བའི་ཆོས་སྤོད(སྤྱོད་)དེ། འཕྲག་དོག་གྱི་སེམས་ཀྱིས་ལོག་པའི་འཚོ་བས་འཚོ་བར་གྱུར་ཏེ། །སྟོང་ཕྲག་ལྔ་བརྒྱ་ལ། །སྟོང་ཕྲག་བཅུ་དགེ་སྦྱོང་གྱི་འབྲས་བུ་བཞི་ཐོབ་བོ། །  ༄། །ལོ་ལྔ་བརྒྱ་ཕད་(ཕན་)ཅད་ལོ་སུམ་རྒྱ་ཚུན་ཅད་ནི། །ང་ཡི་ཉེ་གནས་ཀྱིས་ཁྱིམ་པའི་གོས་གྱོན་ནས། །བ་ལང་དང་ལུག་དང་བྱི་ལ་དང་བོང་བུ་དང་རྟ་གསོ་ཞིང་འབྲུ་མང་པོ་བརྩོགས་(གསོག)སྟེ། རང་གྱིས་ལག་དར་(བདར་)ཞིང༌། །རང་ཟ་བ་དང་བྲན་ཕོ་དང་བྲན་མོ་དང་ཡང་གསོ་བར་འགྱུར་ཏེ། །དེ་ཡི་ཚེ་ན་ཁྲི་ཕྲག་སྟོང་ལ། །སྟོང་ཕྲག་ཅིག་གྱིས་དགེ་སྦྱོང་གྱི་འབྲས་བུ་བཞི་ཐོབ་བོ། །ལོ་བརྒྱད་བརྒྱ་འཕན་ཅད་ལོ་སྟོང་ཚུན་ཅད་ནི། །ང་འི་ཉེ་གནས་རྣམ་སྡིག་པའི་ཆོས་སློབ་སྟེ། །རྒྱལ་པོ་དང་རྒྱལ་བུ་དང་བློན་པོ་ཆེན་པོ་དང༌། །   PT 102_22 ཁྱིམ་བདག་མཛའ་བོ་དང༌། །གྲོགས་པོ་བསྟེན་ཅིང༌། །འཕན་ཚུན་ཕྲིན་ཀྱིས་འཚལ་ཞིང༌། །ཞིང་ཀྱི་རྨོ་རྐོ་བྱེད་དེ། །འབྲུ་བཟན་མང་པོ་དང༌། །གསེར་དང་རྔུལ་(དངུལ)དང་རིན་པོ་ཆེ་སྣ་བདུན་ལས་བསྩོགས་ཞིང༌། །ཤ་ཟ་ཆང་ཐུང་སྟེ། །ཆེན་པོ་བཞི་གསོ་ཞིང་རྟག་པར་བྱེད་པ་དང༌། །སྨད་རྩོང་མ་ལྟར་ཁ་དོག་སྡུག་གུ་གྱོན་ཅིང་འདྲེས་པ་དང་བསྐུ་བའི་ལས་བྱས་སྟེ། །དེ་ལ་འབུམ་ཕྲགས་ཁྲི་ལ་བརྒྱ་ཙམ་གིས་དགེ་སྦྱོང་འབྲས་བུ་བཞི་ཐོབ་བོ། །ལོ་སྟོང་ཕན་ཅད་ལོ་སུམ་རྒྱ་ཚུན་ཅད་ནི། །  ༄། །ཆེ་ཐང་དུ་འཁྲུགས་པར་འགྱུར་ཏེ། །ང་ཡི་ཉེ་གནས་རྣམས་ལུས་ལ་ཆོས་གོས་གྱོན་ཡང་ཤིང་ཀྱི་ཁ་ན་བ་དན་བཏགས་པ་དང་འདྲ་སྟེ། །གཟི་བྱིན་ཡང་མྱེད་པས། །ཁྱིམ་པས་མཐོང་ན་ཡང་བཀུར་སྟི་དང་རིམ་འགྲོ་མྱི་བྱེད་དེ། །ཤན་པ་དང་འདྲ་བར་འགྱུར་རོ། །དེ་ཡི་ཚེ་ན་ཡུལ་ཁམས་ཀྱང་འཁྲུགས་སྟེ། །ཅིག་ལ་ཅིག་དགྲ་བྱེད་ཅིང་གསོད་པས། །རྒྱལ་པོ་དང་བློན་པོ་དང་ཕ་དང་བུ་དང༌། །ཕུ་ནུ་ཕོ་ཡང་ཅིག་ལ་ཅིག་བག་མྱེད་དེ། །བྱམས་པ་དང་སྙིང་རྗེ་བའི་སེམས་ཀྱང་མྱེད་པས་   PT 102_23 བཟའ་བ་དང་བཏུང་པས་སྙོན་སྨོངས་(ཉོན་མོངས་)སྟེ། །ཁྱིམ་ཐབ་མྱེད་པ་དང༌། །ཆུང་མ་མྱེད་པ་དང༌། །བུ་ཕོ་མྱེད་པ་དང་བོ་མོ་མྱེད་པ་དང༌། །ལོང་བ་འོན་བ་སྐུགས་(ལྐུགས་)པ་དབང་པོ་མ་ཚང་བ། །བྲན་ཕོ་བྲན་མོ་ལས་བྲོས་པ། །ཡུལ་ཁམས་ཕུང་བར་བྱེད་པ། །འཚོ་བས་མྱི་སོས་(བཟོད)པ་དག་ང་ཡི་ཆོས་ལ་ཞུགས་ནས། །ཁྱིམ་པ་རྣམ་ཀྱང་རྔོན་པ་དང་འདྲ་བར་ལྟ་སྟེ། །དཔེར་ན་ལྷ་ཡི་གླང་ངམ། །རྟ་རྒོད་དང་བན་གླང་མྱོས་པ་ལྟར་གཏུལ་དཀའ་བ། །རང་གར་རྒའ་(དགར་ག་)བར་ཡང་འགྲོ་བ། །  ༄། །སློས་པོན་ (སློབ་དཔོན་)དང་སློབས་མར་གནས་པ་ཡང༌། །མྱི་རྒོད་མ་རུངས་པ་དང་འདྲ་སྟེ། །འདོད་ཆགས་བག་མྱེད་པར་སྤྱོད་ཅིང༌། །བླ་མ་དང་འོག་མའི་རིམ་པ་དང༌། །བཟང་ངན་གྱི་རིམ་པ་ཡང་མྱེད་དེ། །དུད་འགྲོ་ཕྱུག་དང་འདྲ་བར། །ཁ་ན་མ་ཐོ་བའི་སྡིག་པ་མང་པོ་བྱེད་ཅིང༌། །ངན་སོང་སུམ་གྱིས་མྱི་འཇིགས་པ། །གར་སོང་གར་གནས་ཀྱང༌། །ཆང་འཚོང་བ་དང༌། །ཤན་པ་དང་རྔོན་པ་དང་སྨད་འཚོང་མ་ལ་རྟེན་(བརྟེན)ཅིང་འགྲོགས་པ། །ཁ་ནས་ཀྱང་ངག་སྡིག་པ་སྨ་(སྨྲ་)ཞིང༌། །སེམས་ལ་   PT 102_24 ཡང་སྡིག་པ་སེམས་པ། །ཡང་ན་བློན་པོ་ལ་བརྟེན་ཅིང༌། །དགེ་བའི་མྱི་དག་ལ་ཐབས་སྣ་ཚོགས་ཀྱིས་སྡིག་ཤིང༌། །ནོར་འཕྲོག་སྟེ། །བུ་སྨད་གསོ་བ་དང༌། །རྔོན་པའི་ཡོ་བྱེད་(བྱད)ཉ་རྒྱ་ལ་སྩོགས་པ་འཆའ་ཞིང༌། །ཉ་ལས་བསྩོགས་པ་བཅུས་ནས། །རང་གིས་ལག་དར་(བདར)ཏེ། །བསོད་པ་དང་བསྲེགས་པ་དང༌། །བཟ་བ་དང་ཟླ་བ་ཉ་བ་དང༌། །ཤི་བའི་ཚེ་གསོ་སྦྱིན་མྱི་བྱེད་ཏེ། །རང་ཉམས་སུ་གཏོང་བ་དང༌། །ཚུལ་ཁྲིམས་ཀྱི་ལས་བྱེད་པའི་ཚེ། །འཕན་ཚུན་བརྩོད་ཅིང་བླ་མ་དང༌།  ༄། །འོག་མ་དང༌། །གྲོགས་པོ་ལ་ཞེ་སྡང་གདུག་པའི་སེམས་བསྐྱེད་པ་དང༌། །སློབས་མ་དཔོན་དང༌། །བསློབ་མ་ཡང་ཅིག་ལ་ཅིག་སྐྱོན་སྨྲ་བཞིང་འཕྱ་བ་དང༌། །སྒྲོགས་པའི་གཏམ་སྨྲ་སྟེ། །དཔེར་ན་རྩངས་པ་མང་པོ་ཁུང་ཅིག་ཀྱི་ནང་དུ་འདུས་པ་འདྲ་བར། །འཕན་ཚུན་དཔུར་སྡེར་འཆའ་ཞིང༌། །ཅིག་ལ་ཅིག་འཚིག་ངན་ཀྱིས་སྨ(སྨྲ)་དབང་པ་དང༌། །བླ་འོག་རིམ་པ་ཡང་མྱེད་པ་དང༌། །མྱི་རྒོད་མ་རུངས་པ་ལྟར། །དགེ་བ་བྱེད་པ་ལ་འཕྲོག་རློམ་བྱེད་པ་དང༌། །   PT 102_25 ཁེ་དང་གྲགས་པ་ལ་ཆགས་སྟེ། །ཆོག་མྱི་ཤེས་པར་གྱུར་པ། །དེ་ཡི་ཚེ་མདོ་སྡེ་བཅུ་ཉིས་(གཉིས)ཀྱང་ནུབ་པར་འགྱུར་ཏེ། །ཀློག་པ་དང་འདོན་པ་ཡང་མྱི་བྱེད་པ་དང༌། །ང་ཡི་སློབ་མ་རྣམ་ཀྱང་དགྲ་ཆོས་དང༌། །གཙུག་ལག་དང༌། །ཡི་གེ་དང་འཇི་བ་དང་ཤིང་དང༌། །གཞོན་བ་དང་བོན་ཆོས་དང་དམྱིག་མངས་དང་ཀླུ་གར་དང༌། །སྙོག་ག་དང་འཕོང་རྩལ་དང༌། །རྟ་བརྒྱུག་(རྒྱུགས་)པ་ལ་སྩོགས་པའི་ཆོས་མ་ཡིན་བ་བསློབས་ཅིང་སྤྱོད་དེ། །དེ་ལྟར་  ༄། །ལོག་པའི་ཆོས་སྤྱོད་པས། །ཚེ་ཕོས་མ་ཐག་དུ་ངན་ཙོང་དུ་ལྟུང་སྟེ། །སྙལ་(བསྐལ)པ་གྲངས་མྱེད་པར་ངན་ཙོང་གྱི་སྡུག་སྔལ་མྱོང་ནས། །དེ་ལས་ཐར་ན་ཡང་བྱོལ་ཙོང་དུ་སྐྱེས་སྟེ། །ལྟོགས་པ་དང་སྐོམ་བའི་སྡུག་སྔལ་ཀྱིས་ཉེན་པ་ནས། །ཁལ་ལྕི་བའི་འགེལ་ཅིང་འགྲོ་བར་འགྱུར་རོ། །འཇིག་རྟེན་ན་དབྱངས་པའི་ཡོན་ཏན་བསློབས་པ་ཡང༌། །ཆོས་མ་ཡིན་པ་མང་དུ་བྱེད་དེ། །རི་དང་འཚལ་དང༌། །དུར་ཁྲོད་དང་ཤིང་དྲུང་ན་མྱི་གནས་ཤིང༌། །   PT 102_26 རྟག་དུ་གྲོང་རྒྱུ་སྟེ། །སེམས་ལ་རྟོག་པ་མང་ཞིང༌། །ཁྲེ་(ཁེ་)དང་གྲགས་པ་འཚོལ་སྟེ། །ནོར་རྫས་དང་ལོང་(ལོངས་)སྤྱོད་ལ་ཆགས་སྟེ། །ཆོས་མྱི་ཤེས་པ་དང༌། །ཆོས་སྟོན་པའི་བཤད་མཁན་ཞིག་ཡོད་ན་ཡང༌། །སངས་རྒྱས་ཀྱི་སྟན་པ་ཡང༌། །ཁྲི་ཙམ་ལ་ཅིག་ཙམ་ཡང་ཐོག་དུ་མྱི་འབབ་སྟེ། །འཁོར་མང་པོ་དང་འགྲོགས་ནས། །གྲོང་རྒྱུ་ཞིང་ཁྱིམ་པའི་ཁྱིམ་དུ་ཞུགས་ནས། །ཁྱིམ་པ་ལ་ཆོས་སྟོན་ཡང་ཁྲེ་(ཁེ་)དང་གྲགས་པའི་ཕྱིར་རོ། །ལོང་སྤྱོད་མང་དུ་སྩོགས་ཞིང༌། །ཤན་པ་དང་འདར་བར་ཤ་དང་ཆང་བག་མྱེད་པར་སྤྱོད་དོ། །  ༄། །དེ་ཡི་ཚེ་ཁྱིམ་པའི་ཁྱིམ་ན་གནས་པ་ཕོ་མོ་ཡང་རུང༌། །ཚུལ་ཁྲིམ་ཡོངས་སུ་དག་པ་བསྲུངས་ཞིང༌། །ཤ་ཆང་ལ་མྱི་སྤྱོད་པ་དག། །དགེ་སློང་དེ་དག་ལ་ཁྱེད་ནི་བཙུན་བ་ཁྱིམ་མྱེད་པར་རབ་དུ་བྱུང་བ་ཡིན་ན། །སྙིང་བརྗེ་བའི་སེམས་ཀྱང་མྱེད་དེ། །འདི་ལྟ་བུའི་ཆོས་མ་ཡིན་པ་མང་པོ་སྤྱོད་པ། །ཁྱེད་ནི་ཤན་པ་དང་འདྲ་འོ་ཞེས་སྤྱོད་ཤིང༌། །བརྒྱག་པར་གྱུར་རོ། །དགེ་སློང་དེ་དག་དེ་སྐད་དུ་གཞི་ཞིང་སྤྱོད་པ་ཐོས་ནས། །ཀུན་ལོག་སྟེ། །དེ་ལ་རྡེག་པ་དང་གཤེ་བ་དང་བརྒྱ་འགགས་སྟེ། །ཅིག་ལ་ཅིག་   PT 102_27 འདི་སྐད་དུ་སྨྲ་འོ། །དེ་བཞིན་གཤེགས་པ་བཞུགས་པའི་ཚེ་ན། །ངེད་ཤ་ཟ་བར་མྱི་གནང་སྟེ། །དེ་བཞིན་གཤེགས་པ་མྱི་(མྱ)ངན་ལས་འདས་པས། །ད་ནི་ཐམས་ཅད་ཅི་ཡང་གནང་བ། །ངེད་ཤ་བཟ་ཆང་ཐུང་བ་ཡིན་ནོ། །ཁྱིམ་པ་དང་བྲལ་བི་འོག་དུ་དེ་དག་ཅིག་ལ་ཅིག་བདག་གི་ཤེས་པ་ནི་སངས་རྒྱས་ཀྱི་ཞལ་ནས་གསུངས་པ་དང་འདྲ་འོ་ཞེས་སྨྲ་ཞིང༌། །ལ་ལ་ནི་ཚིག་ཁྱལ་བ་དང༌། །དོན་མྱེད་པའི་ཚིག་དང༌། །འཁྲུལ་པའི་ཚིག་དུ་གཏམ་བསྨྲ་བ་ནི། །དཔེན་ན་དམུས་ལོང་ཤིག །འཛུབ་(མཛུབ་)མོ་ཉི་མ་ལ་བཙུགས་སྟེ། །  ༄། །ཉི་མ་ཡ་བྱི་(གི་)ནི་ཆེ་འོ་ཆུང་ངོ༌། །ཡངས་པོ་རྟོག་གོ་ཞེས་སྨ་(སྨྲ)འམ། །མྱི་འོན་བས་བདག་གྱིས་གནམ་གྱི་སྟེང་ན། །ཆོས་བཤད་པའི་སྒྲ་ཐོས་སོ་ཞེས་ཟེར་བ་དང་འདྲ་བར། །དམུས་ལོང་མང་པོ་འཚོགས་སྟེ། །སོ་སོ་ནས་བདག་གྱི་ཉི་ཟླ་མཐོང་སྟེ། །འདི་ཙམ་དུ་ཆེ་འོ། །འདི་ཙམ་དུ་ཆུང་ངོ་ཞེས་སྨྲ་བ་དང་འདྲ་བར། །དགེ་སློང་དེ་དག་ཀྱང་དེ་དང་འདྲ་སྟེ། །འཇིག་རྟེན་ན་འཇམ་དཔལ་དང་འོད་སྲུང་ཆེན་པོ་ལས་སྩོགས་པ་སྤྲུལ་སྟེ། །དེ་ཡི་ནང་དུ་ཞུགས་ནས། །ཀུན་ཀྱིས་བརྡེག་ཅིང་   PT 102_28 གཤེ་སྟེ། །དེ་ནས་སྐྲོད་དོ། །འདུག་དུ་མྱི་སྟེར་རོ། །གཞན་ཡང་དཔེར་ན། །སེང་གེ་ནི་སྤོས་ཀྱི་རི་ལ་གནས་སྟེ། །རི་དགས་དང་ཅན་གཟན་གང་ཡང་གནས་དེར་ཉི་མྱི་བཟོད་དོ། །སེང་གེ་རི་དེ་ལས་བྱུང་སྟེ་སོང་བས་འོག་དུ། །གཅན་ཟན་ (གཟན)དང་གདུག་པ་ཁྲོ་བོ་ལས་བསྩོགས་པ་ཅིག་ཀྱིས་ཅིག་བོས་སྟེ། །སྤོས་ཀྱི་རི་ལ་ལྷགས་ནས། །འབྲས་བུ་ཞིམ་པོ་བཟ་ཞིང་ཆུ་དམྱིག་ལ་འཐུང་ངོ༌། །དེ་ལྟར་ཟ་ཞིང་ཐུང་བ་ལས། །ཐམས་ཅད་སྐམས་ཤིང་མྱེད་པར་གྱུར་ཏེ། །སྤོས་ཀྱི་རི་ལ་གནས་པའི། །  ༄། །ལྷ་རྣམས་ཀྱང་སྐྱོབ་པར་མྱི་འགྱུར་བས། །རྩྭ་གདུགས་པ་སྐྱེས་སྟེ། །ཟོས་མ་དག་དུ་ཚེ་འི་དུས་བྱས་པར་འགྱུར་རོ། །ང་མྱི་(མྱ)ངན་ལས་འདས་པའི་འོག་དུ། །དགེ་སློང་ཐམས་ཅད་ཀྱིས་ངས་སྟན་ (བསྟན་)པའི་མདོ་སྡེ་བཅུ་གཉིས་འདོན་ཅིང་ཀློག་པ་ཡང༌། །གོང་མ་ནི་བར་དུ་བཅུག། །བར་མ་ནི་འོག་དུ་བཅུག །འོག་མ་ནི་གོང་དུ་བཅུག །བར་མ་ནི་གོང་དང་ཐ་མར་བཅུག་སྟེ། །དོན་མ་ཡིན་བ་ལ་ནི་དོན་ཅེས་ཟེར། །དོན་ལ་ནི་དོན་མ་ཡིན་ཞེས་ཟེར་ཏེ། །ཅི་ལྟར་མུ་རྟགས་ཅན་དག། །   PT 102_29 སོ་སོ་ནས་ང་ཡི་གཞུང་ནི་བདེན་བ་ཡིན་ནོ་ཞེས་ཟེར་བ་དང་འདྲ་འོ། །དེ་ཡི་ཚེ་ན་མདོ་སྡེ་བཅུ་གཉིས་འཇིག་རྟེན་ན་སྤྱོད་ཀྱང༌། །གཟི་རྗིད་དང་མཐུ་མྱེད་དེ། །ལ་ལ་ཞིག་འདོན་ནམ། ཀློག་ཀྱང་དམྱི་ཐོག་འགའ་ཡང་དགེ་སྦྱོང་གྱི་འབྲས་བུ་བཤི་(ཤིག་)ཐོབ་པ་མྱེད་དོ། །དེ་ལྟར་ང་ཡི་བསློབས་མ་རྣམས་རྒྱལ་པོ་འི་སྲིད་སྟོར་བའམ། །བྱ་འདབ་མ་མྱེད་པ་དང་འདྲ་སྟེ། །གཙུག་ལག་ཁང་དང་མཆོད་རྟེན་ཡང་སྟོང་ཤིང་ཞིག་རལ་གསོ་བ་ཡང་མྱེད་དོ། །ཅི་སྟེ་སྐུ་གཟུགས་དང་བ་དན་དང༌། །རིན་པོ་ཆེ་འི་གདུགས་ཡོད་པ་ཡང་དགྲ་ཆ་ཞིག་པ་དང་འདྲ་སྟེ། །ཕུག་རོན་དང་བྱེའུ་དང༌། །འཕག་དང་ཁྱི་དང༌། །ལུག་ལས་སྩོགས་པའི་ཚང་དང་གནས་སུ་འགྱུར་རོ། །  ༄། །དགེ་སློང་དེ་དག་སོ་སོ་ནས་འདུག་པའི་ཁང་ཁྱིམ་དང༌། །གནས་ནི་བྱི་དོར་བཟང་དུ་བྱེད་དོ། །བཅོམ་ལྡན་འདས་ཀྱིས་དགའ་བོ་ལ་བཀའ་སྩལ་པ། །འདི་ཡང་ཁྱེད་ལ་མདོ་ཙམ་ཞིག་བཤད་པ་ཡིན་ནོ། །དགའ་བོ་སངས་རྒྱས་ཀྱི་གསུངས་པ་ཐོས་ནས། །མཆི་མ་བླགས་སྟེ་དུས་སོ། །དེ་ལྟར་དགའ་བོ་ཡིད་གདུང་ཞིང༌། །ངུ་བ་མ་བཏང་བ་ལས། །བཅོམ་ལྡན་འདས་ཀྱིས་དགའ་བོ་ལ་བཀའ་སྩལ་པ། །ཁྱེད་དེ་ལྟར་མ་ངུ་བར། །མདོ་སྡེ་འདི་གཟུགས་སུ་ཟུང་ལ། །འཇིག་རྟེན་དུ་རྒྱས་པར་སེལ་ཅིག་དེ་ནས་དགའ་བོས་མཆི་མ་ཕྱིས་ནས། །བདག་གྱིས་གཟུངས་སུ་བཟུང་ངོ་ཞེས་གསོལ་སྟོ། །   PT 102_30 བརྒྱ་བྱིན་དང་ལྷ་དང་མྱི་རྣམས་ཀྱང་དགའ་བོ་ལ་འདི་སྐད་ཞེས་སྨྲས་སོ། །བཙུན་པ་བདག་ཅག་ཀྱིས་ཀྱང་ཡོངས་སུ་བཟུང་སྟེ། །གང་ཞིག་མདོ་སྡེ་འདི་རིའམ་འཚལ་འམ། །ཤིང་དྲུང་འམ། །བས་མཐའ་འམ། །དུར་ཁྲོད་ན་གནས་ཏེ་འདོན་ཏམ། །ཀློག་ན་བདག་ཅག་ཀྱིས། །ལྷ་དང་མྱི་ཡི་ཁོར་དང༌། །མྱི་མ་ཡིན་བ་དང༌། །བཅས་སྟེ། །གནས་དེར་འགྲོ་ཞིང༌། །ཆུང་ངུ་ན་ཚིགས་སུ་བཅད་པའི་ཅིག་ཙམ་འམ། །ཚིགས་ཅིག་ཙམ་ཡང་མྱི་རྗེད་(བརྗེད་)ཅིང་མཉམས་བར་སྟང་ངོ༌། །ཞེས་གསོལ་སྟོ། །མདོ་སྡེ་འདི་གསུངས་པའི་ཚེ། །དགེ་སློང་ལྔ་སྟོང་སྙེད་ཀྱིས། །  ༄། །དགེ་སློང་གྱི་འབྲས་བུ་བཞི་ཐོབ་པར་གྱུར་ཏོ། །དགེ་སློང་མ་སྟོང་ལྔ་རྒྱ་རྒྱུན་དུ་ཞུགས་པའི་འབྲས་བུ་ཐོབ་པར་གྱུར་ཏོ། །དགེ་སྙེན་ལྔ་རྒྱ་ཡོངས་སུ་དག་པའི་དད་པ་ཐོབ་པར་གྱུར་ཏོ། །ལྷ་དང་ཀླུ་དང་མྱི་དང་མྱི་མ་ཡིན་བ་ལས་སྩོགས་པས། །ཕྱགས་བྱས་ནས་དོང་ངོ༌། །འཕགས་པ་ཏིང་ངེ་འཛིན་མཆོག་དམ་པ་ཞེས་བྱ་བའི་མདོ་བརྫོགས་སོ༎ ༎  * * * * * * * * * *
