IOL Tib J 703 [1] Incomplete Zen text, corresponding to part of PT116.   IOL Tib J 703-R  ་གསུངས་པ། ཡིད་ལ་བྱེད་པ་མྱེད་པ་ནི་ཆོས་ཉིད་གྱི་སངས་རྒྱས་དྲན་བའ་ཡིན་བར་མངོན་ལ། གལ་ཏེ་དམྱིགས་པའི་ཚུལ་གྱི་སངས་རྒྱས་༌། ་ན་ངར་བྱེད་པའ་ནི། །མྱ་ངན་ལས་འདའ་ལ་བསྒྲིབ་པར་འགྱུར་ཏེ། །ཤེས་རབ་གྱི་ཕ་རོལ་དུ་ཕྱིན་པའི་མདོ་ལས། །་སངས་རྒྱས་ཡིད་ལ་བྱེད་ནའ་ཡང་མཚན་མ་སྟེ། བསྒྲིབ་པ་ཡིན། དེ་ལས་གཞན་བ་ལྟ་ཅི་སྨོས་སྟེ། ཞེས་གསུངས་པས། ་གས་པའི་ཚུལ་གྱིས་སངས་རྒྱས་དྲན་བར་བྱེད་པ་ནི། དོན་མྱི་ཆེ་བར་མངོན་ནོ། །ཡང་ཁ་ཅིག་ན་རེ། །སེམས་ལ་མ་གཏོགས་པར་ཕྱི་ཡུལ་  ༄། །་ཤིག་ན་ཡོད་དེ་ཞེ་ནའ། །དེ་ལ་བཤད་པའ། །སྟུག་པོ་བཀོད་པའི་མདོ་ལས། །ས་ལ་ཡོད་པའི་གཟུགས་རྣམས་དང༌། ལྷ་ཡུལ་རྣམས་རྣམ་པ་སྣ་ཚོགས་གང་སྣང་བའ། །དེ་ནི་ཀུན་གཞི་སྣང་བ་ཡིན། ཞེས་འབྱུང༌། ལང་ཀར་གཤེགས་ལས་ཀྱང༌། །ལུས་དང་ལོངསྤྱོད་གནས་ལྟ་བུ། མྱི་རྣམས་ལ་ནི་ཀུན་གཞི་སྣང༌། ཞེས་གསུངས་པས། །ཕྱི་ནང་གྱི་ཆོས་ཆོ་ཐམས་ཅད་ས་ལས་འབྱུང་བ་མངོན་ལ། །གལ་ཏེ་སེམས་ལས་ལོག་ཤིག་དུ་ཡུལ་ཡོད་པར་འདོད་ནའ། །ལྟ་བ་དམན་པའི་སྐྱོན་༌། །ལངས་ཀར་གཤེགས་པའི་མདོ་ལས། །སེམས་ཙམ་དུ་རྣམ་བཞག་པའ། ལྟ་བ་ངན་པས་དེ་མྱི་འདོད། ཞེས་འབྱུང༌། །    IOL Tib J 703-V  ་པ་བར་རྣམས། །སངས་རྒྱས་སྲས་པོ་ང་ལ་ཉོན། །ཡང་དག་སངས་རྒྱས་བསྟན་པ་འོད། །ཐོས་པ་ཙམ་གྱིས་མྱི་གྲུབ་བོ། །ལ་ལ་སྟོབས་མུ་ཀླུང་གིས། །ནན་གྱིས་ཁྱེར་བར་གྱུརད་པ་དག །སྒོམ་ཞིང་ཤི་བར་གྱུར་པ་བཞིན། །མ་བསྒོམས་ཆོས་ཀྱང་དེ་བཞིན་ནོ། །ཇི་ལྟར་འ་པོ་ལ། །ཟས་དང་སྐོམ་དག་སྦྱིན་བྱེད་ཀྱང༌། །བདག་ཉིད་བཀྲེས་ཏེ་ཤི་བ་ལྟར། །མ་བསྒོམས་ཆོས་ཀྱང་དེ་བཞིན་ནོ། །ཇི་ལྟར་སྨན་པ་སྨན་རྣམས་ཐམས་ཅད་བདོག་བཞིན་དུ། །ལྟོའི་ནད་ཀྱིས་ཤི་བ་བཞིན། །ཆོས་ལ་མ་བསྒོམས་དེ་བཞིན་ནོ། །ཇི་ལྟར་བདེ་བ་ཀུནས་  ༄། །རྒྱལ་པོའི་ཕོ་བྲང་འཁོར་སྐྱེས་ཀྱང༌། །ཟས་དང་གོས་དག་མྱི་མདོག་པ། །ཆོས་ལ་མ་བསྒོམས་དེ་བཞིན་ནོ། །ཇི་ལྟར་འོན་བ་རོལ་མོ་ཡིན། །་༌།སིལ་སྙན་གླུ་ལ་མཁས་པ་ཞིག། །གཞན་དག་དེའི་དགའ་བྱེད་པ། །ཆོས་ལ་མ་བསྒོམས་དེ་བཞིན་ནོ། །ཇི་ལྟར་དམུས་ལོང་རི་མོ་༌། །་༌།ཚོང་འདུས་དབུས་སུ་འདྲི་འཇུག་ཀྱང༌། །བདག་ཉིད་ཀྱིས་ནི་མྱི་མཐོང་བ། །ཆོས་ལ་མ་བསྒོམས་དེ་བཞིན་ནོ། །ཇི་ལྟར་མཚོ་ཚེའུ་མའི་༌། །སྐྱེ་བོ་མང་པོ་སྒྲོལ་བྱེད་ཀྱང༌། །བདག་ཉིད་དེའི་ནང་འཆི་འགྱུར་བ། །ཆོས་ལ་མ་བསྒོམས་དེ་བཞིན་ནོ། །ཇི་ལྟར་ལམ་གྱི་བཞི་མདོ་༌། །    * * * * * * * * * *