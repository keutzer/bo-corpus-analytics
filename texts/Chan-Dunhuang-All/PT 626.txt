Pelliot tibétain 626 [6]	- has [7] image   Pelliot tibétain 626-1 ་ཏིང་ངེ་འཛིན་རྣམ་གསུམ་ལ་རྩིས་མགོས་ཕྱེ་སྟེ་བཤད་པའ༎ དེ་བཞིན་ཉིད་ཀྱི་ཏིང་ངེ་འཛིན་དང་ཀུན་ཏུ་སྣང་གྱི་ཏིང་ངེ་འཛིན་དང༌། རྒྱུའི་ཏིང་ངེ་འཛིན་དང༌། རིག་པའ་ཡིད་ལ་གསལ་བའ་དང༌། བསྐོར་བ་རྣམ་པ་ལྔ་དང༌། བཟླས་བརྗོད་དང༌། ཕྱག་བྱ་བ་དང་བདུན་ནོ༎  ༎དེ་བཞིན་ཉིད་ཀྱི་ཏིང་འཛིན་ལ་ཡང་ཡི་གེ་འབྲུ་གསུམ་གྱིས་བསྲག་(བསགས་)སྦྱང་བྱ་བ་དང༌། མཉམ་བའི་ཕྱག་རྒྱ་ལྔ་བཅའ་བའ་དང༌། ཡུལ་སེམས་ཀྱི་འདུག་ཐབས་དང༌། ཆོས་དྲུག་གིས་བསྒོམ་བ་བསྟན་པའ་དང་བཞི་འོ༎ ཡི་གེ་འབྲུ་གསུམ་གྱིས་བསྲག་(བསགས་)སྦྱང་བྱ་བ་ནི།  ལས་དང་རང་བཞིན་གཉིས་སོ༎ ལས་ལ་རྒྱུ་དུག་གསུམ་དང་འབྲས་བུ་ལུས་ངག་ཡིད་གསུམ་དང་གནས་ཁམས་གསུམ་རྣམ་པར་དག་པའོ༎ དེ་ལ་འཁམས་གསུམ་ལ་ཡང་འདོད་པའི་འཁམས་ན། འདོད་པའི་ཡོན་ཏན་ལྔ་དང༌། ཉོན་མོངས་པས་ལྔ་དང་ཆོས་བཅུ་མཆིས་སོ། །གཟུགས་ཁམས་ལ་ཡང་བསམ་གཏན་བཞི་དང་གཟུགས་མྱེད་པའི་འཁམས་ལ་ཡང་སྐྱེ་མཆེད་བཞི་སྟེ་ཆོས་བཅོ་བརྒྱད་ཀྱིས་ བསྟན་ཏོ། །འབྲས་བུ་ལུས་ངག་ཡིད་གསུམ་ལ་ལུས་ལ་གསུམ། ངག་ལ་བཞི། ཡིད་ལ་གསུམ་སྟེ། མྱི་དགེ་བ་བཅུའོ༎ རྒྱུ་དུག་གསུམ་ལ་འདོད་ཆགས་ཞེ་སྡང་གཏི་མུག་གསུམ་མོ༎ ལས་ཀྱིས་ཆོས་སུམ་བཅུ་རྩ་གཅིག་དག། རང་བཞིན་ནི་རྣམ་པར་ཐར་པའི་སྒོ་གསུམ་དུ་འགྱུར་རོ༎ ༎    Pelliot tibétain 626-2 མཉམ་བའི་ཕྱག་རྒྱ་ལྔ་ལ་ཡང་འཇུག་པའི་སྒོ་ལྔ་དང་གཞག་པའི་ཐབས་ལྔ་སྟེ་བཅུ་ཐམ་པའོ༎ ༎ཡུལ་སེམས་བརྟག་པའ་ཡང༌། ཡུལ་གྱི་བརྟག་ཐབས་དང་ཡུལ་གྱི་གཞག་ཐབས་དང༌། སེམས་གྱི་བརྟག་ཐབས་དང༌། སེམས་ཀྱི་གཞག་ཐབས་དང༌༎ ཡུལ་སེམས་གཉི་གི་བརྟག་ཐབས་དང༌། ཡུལ་སེམས་གཉི་གའི་གཞག་ཐབས་དང༌། ཆོས་དྲུག་མཆིས་སོ༎ ༎ཆོས་དྲུག་བསྒོམ་པ་ལ་ཡང་ཆོས་དྲུག་དཔེ་དྲུག་སྟེ་བསྒོམ་པ་བཅོ་བརྒྱད་དོ། །ཞི་གནས་དང་ལྷག་མཐོང་བསྒོམ་པའ་ལ་ཡང༌། ཞི་གནས་དང་ལྷག་མཐོང་གཉིས། སྐྱོན་གཉིས་དང༌། བཅོབས་(བཅོས་)པའི་ཐབས་གཉིས། ཆ་བསྙམ་(མཉམ)བ་དང༌། བདུན་ནོ། བཅོས་པའི་ཐབས་གཉིས་ལ་ཡང་ཕྱིའི་བཅོས་ཐབས་གཉིས་དང༌། ནང་གི་བཆོས་ཐབས་གཉིས་ཏེ་བཞིའོ། །དེ་ཡན་ཅད་དེ་བཞིན་ཉིད་ཀྱི་ཏིང་ངེ་འཛིན་བསྟན་ཏོ༎  ༎ཀུན་དུ་སྣང་གི་ཏིང་ངེ་འཛིན་ལ་ཡང་ཆོས་བརྒྱད་དེ། དབྱིངས་ལས་མ་གཡོས་པའ་དང༌། ཅིར་ཡང་ས་ལེར་མཁྱེན་པའ་དང༌། ཡོངས་ལ་སྙོམས་པའ་དང༌། སྙིང་རྗེ་མ་ཆགས་པའི་དབྱིངས་སུ་འགྱུར་བའ་དང༌། མཁའ་ལྟར་གོ་འབྱེད་པའ་དང༌། སྤྲུལ་པའ་འབྱུང་བའི་རྒྱུར་གྱུར་པའ་དང༌། མཐའ་གཉིས་མ་ཆགས་པའ་དང༌། ཀུན་བྲལ་ཅི་མ་སྤངས་པ་དང་བརྒྱད་དོ༎ ༎རྒྱུའི་ཏིང་ངེ་འཛིན་ལ། ཡི་གེ་འབྲུ་ལྔ་དང༌། ཟད་པར་  ༄། །ལྔ་དང༌། རང་བཞིན་ཡུལ་ལྔ་དང༌། ལས་ཀྱིས་དུག་ལྔ་དང༌། འབྲས་བུ་རིགས་ལྔའི་སངས་རྒྱས་ཀྱི་སྲས་དམ་པར་དབང་བསྐུར་བ་དང༌། ཆོས་ཉི་ཤུ་རྩ་ལྔ་མཆིས་སོ། །རིག་པའ་ཡིད་ལ་གསལ་བའ་ལ་ཡང༌། མྱི་དྲན་པ་ཡིད་ལ་གསལ་བའ་དང༌། སྐུ་རིག་པའ་ཡིད་ལ་གསལ་བའ་དང༌། གསུང་རིག་པའ་ཡིད་ལ་གསལ་བ་དང༌༎ ཐུགས་རིག་པའ་ཡིད་ལ་གསལ་བ་དང་བཞི་འོ། །སྐོར་བ་ཡོད་པ་བྱེད་པའ་ཡང༌། ཡིག་འབྲུ་བསྐོར་བ་དང༌། སྒྲ་བསྐོར་བ་དང༌། འོད་བསྐོར་བའ་དང༌། ཚིག་བསྐོར་བ་དང༌། དབུགས་བསྐོར་བ་དང་ལྔའོ༎ ༎བཟླས་བརྗོད་ལ་དོན་དམ་པའི་ཆོས་དང༌། བསྒྲུབ་པའི་ཆོས་དང༌། བཤད་པའི་ཆོས་དང་གསུམ་མོ༎  ༎ ༎ཕྱག་བྱ་བའ་ལ་ནི་དབྱེ་བའ་མ་མཆིས་སྷོ༎  ༎  ༎  ༎  ༎ ༎ ༎   * * * * * * * * * *   ༄། །འདི་ལ་ཡང་དོན་རྣམ་པ་བཞིས་བསྟན་ཏེ། དེ་ཡང་གང་ཞེ་ན། ཏིང་ངེ་འཛིན་རྣམ་གསུམ་རིམ་པར་བསྒོམ་བ་དང༌། དྲན་བ་ཡིད་ལ་གསལ་བ་དང་ངག་གི་ཟུར་ཕྱིན་པ་དང༌། བསྐོར་བ་རྣམ་པ་ལྔས་མགོ་མཇུག་དུ་བསྟན་ཏོ༎ དེ་བཞིན་ཉིད་ཀྱི་ཏིང་ངེ་འཛིན་ལ་ཡང་རང་བཞིན་གྱིས་རྣམ་པར་མྱི་རྟོག་པར་བསྒོམ་པའ་དང༌། ཏིང་ངེ་འཛིན་གྱིས་རྣམ་པར་མྱི་ རྟོག་པར་བསྒོམ་པའ་དང༌། གཉིས་སྷོ། །དེ་ལ་རང་བཞིན་གྱིས་རྣམ་པར་མྱི་རྟོག་པར་བསྒོམ་བ་ནི་ཆོས་ཐམས་ཅད་སྐྱེ་འགག་མྱེད་པར་བསྒོམ་པའོ། །ཏིང་ངེ་འཛིན་གྱིས་རྣམ་པར་མྱི་རྟོག་པར་བསྒོམ་བ་ནི་དཔེ་རྡོ་སྟངས་ཟིལ་ལྟ་བུ་འོ༎ སྟངས་ཟིལ་དརྔུལ་(དངུལ་)    Pelliot tibétain 626-3 གྱི་རྒྱུ་ཡོད་པའ་དང༌། མགར་བས་བཞུས་བཏུལ་སོ་དོག་ཕྱུང་བ་དང་འདྲ་བར་ཡིག་འབྲུས་སྦྱངས་ཏེ་ཉོན་མོངས་པ་དག་གོ༎ རྡུལ་ (དངུལ་)དང་འདྲ་བར་འབྲས་བུ་སྐུ་གསུང་ཐུགས་ཀྱི་དངོས་གྲུབ་ཐོབ་བོ༎ ཡིག་འབྲུ་དག་པ་རང་གཞན་གྱི་གནས་གསུམ་དུ་ཨཱོཾ་ཨཱམ་(ཨོཾ་ཨཱཿ)ཧཱུཾ་བཀོད་པའ་ཡང་དགོས་ཅེད་(བྱེད)ཅི་ཡོད་ཅེ་ན། གང་འཁོར། གང་གིས་འཁོར། གར་འཁོར་བའོ༎ དེ་ཡང་རྒྱུ་དུག་གསུམ་འབྲས་བུ་ལུས་ངག་ཡིད་གསུམ། གནས་ཁམས་གསུམ་དེ་དག་པར་བྱ་བའི་ཕྱིར་ལན་གསུམ་གསུམ་འཕྲོས་ཏེ་དག་པའ་ནི་ལས་ཡིན། སླར་འདུས་ནས་རྣམ་པར་ཐར་པའ་གསུམ་དུ་གྱུར་པའ་ནི་རང་བཞིན་ཡིན་ནོ། །དེའི་ཕྱིར་ལས་དང་རང་བཞིན་དག་ཅེས་བྱའོ༎  ༎དེ་གནས་བཅ་(བཅའ་)ཞེས་པ་ནི། དེ་བཞིན་ཉིད་རྣམ་པར་མྱི་རྟོག་པའི་ངང་ལ་རང་རིག་པའི་ཤེས་རབ་ཀྱི་བློའི་གནས་བཅས་ནས། རྣམ་པར་མྱི་རྟོག་པར་བསྒོམ་པའོ། །ལུས་བསྲང་ཞེས་པའ་དང༌། འཇུག་པའི་སྒོ་ལྔ་ཞེས་པའ་ནི། དེ་ལ་འཇུག་པའི་སྒོ་ལྔ་ནི། རྐང་པའ་གཡས་ཀྱིས་གཡོན་གནན་པ་(སོགས་)ལྔའོ། །གཞག་པའི་ཐབས་ལྔ་ནི། རྐང་པ་འགྲོ་འོང་མྱེད་པར་བློ་གཞག། །ལུས་བསྐྱོད་གཡེང་མྱེད་པར་བློ་གཞག་པ་དང༌། །ལག་པ་ཆིང་འགྲོལ་མྱེད་པར་བློ་གཞག །ལྕེ་སྨྲ་བརྗོད་མྱེད་པར་བློ་གཞག །དམྱིག་ལྟ་དམྱིགས་མྱེད་པར་བློ་གཞག །དེ་ལྔ་ཆོས་ཀྱི་སྐུ་ལྔའོ། །སེམས་ལྟ་ཞེས་པ་ནི། བདག་གི་སེམས་ལ་ལྟ་བ་ནི། ཐབས་ཡིན་ལ། དེ་ལ་མྱི་གནས་མྱི་རྟོག་པ་ནི་ཤེས་རབ་ཡིན་ནོ། །ཅིར་ཡང་མྱིན་པ་ཞེས་པ་ནི༎ སེམས་ལ་གཞག་ཐབས་གཉིས་སུ་བསྟན་ཏེ། དེ་ཡང་སེམས་ཀྱི་བརྟག་ཐབས་དང༌། གཞག་ཐབས་སོ༎  ༄། །དེ་ལ་བརྟག་ཐབས་ནི། སེམས་ལ་སེམས་ཀྱིས་བལྟས་ན་སེམས་ཀྱི་དངོས་པོ་ཁ་དོག་དང་དབྱིབས་ཅིར་ཡང་མ་ ཡིན་བར་རྟོགས་པའ་ནི་ཐབས། གཞག་ཐབས་ནི། །ཅིར་ཡང་མྱི་བསམ་བར་བློ་གཞག་གོ༎ རྣམ་པའ་ཡིད་ལ་མྱི་བྱེད་ཅེས་པའ་ནི༎ ཡུལ་གཞག་ཐབས་དེ་རྣམས་ནི་ཡུལ་གྱི་རྣམ་པ་ལ་བྱ། ཡིད་ལ་མྱི་བྱེད་པ་ནི་གོང་དུ་སེམས་མ་སྐྱེས་པར་རྟོགས་པ་དང༌། སེམས་ལས་བྱུང་བའི་ཡུལ་ཡང་མ་སྐྱེས་པས་ཡིད་ལ་མྱི་བྱེད་སྟེ་དེ་ནི་ཡུལ་གི་བརྟག་ཐབས་སོ༎  ༎གཞག་པའི་ཐབས་ནི། ཅིར་ཡང་མྱི་རྟོག་པར་གཞག་གོ། །སྤྱོད་ཡུལ་དག་པས་ཞེས་པས་ནི། ཡུལ་སེམས་གཉི་གའི་གཞག་ཐབས་ཏེ། གོང་དུ་སྤྱོད་པའི་སེམས་ཀྱང་མ་སྐྱེས། གཟུང་བའི་ཡུལ་ཡང་མ་སྐྱེས་པས་དག་ཅེས་བྱོ་(བྱ)འོ། དེ་ལྟར་རྟོགས་པའ་ནི་ལྷག་མཐོང་གྱི་རིག་པའི་ཡེ་ཤེས་ཏེ། །རྟོགས་པའི་ཐབས་སྷོ། །གཞག་ཐབས་ནི། ཅི་ལ་ཡང་མྱི་གནས་པར་གཞག་སྟེ་ཞི་གནས་སོ། །རྣམ་པ་གསུམ་ཞེས་པའ་ནི། སེམས་མ་སྐྱེས་པ་ནི་ཐུགས་མཚན་མ་མྱེད་པའ། གཟུང་བའི་ཡུལ་མ་སྐྱེས་པ་ནི་གསུང་སྨོན་པའ་མྱེད་པའོ། །དེ་ཉི་ག་ལ་མྱི་གནས་པ་ནི་སྐུ་སྟོང་པ་ཉིད་དོ༎ །ཐབས་ནི་མ་བྲལ་ཞེས་པ་ན་མར། ཆོས་དྲུག་དཔེ་དྲུག་བསྒོམ་ཐབས་དྲུག་སྟེ་དྲུག་གསུམ་བཅོ་བརྒྱད་དོ། །དེ་ལ་ཆོས་དྲུག་ནི་ཐབས་དང་ཤེས་རབ་གཉིས། དྲན་པ་དང་ཤེས་བཞིན་གཉིས་ཏེ་བཞི། ལྷག་མཐོང་ཞི་གནས་དང་དྲུག་གོ༎ བསྒོམ་ཐབས་དྲུག་ནི་མ་བྲལ་བ་དང་མ་གཡོས་པ་དང་གཉིས། མྱི་འཁྲུལ་པའ་དང་ངོ་ཤེས་པའ་དང་བཞི། གསལ་བའ་དང་མྱི་གཡོ་བ་སྟེ་དྲུག་གོ། །དཔེ་དྲུག་ལ་    Pelliot tibétain 626-4 ཧ་ལ་དང་ནད་མྱེད་གཉིས། ཐིགས་པའ་དང་རྐུན་མ་དང་བཞི། མབར་(མར)མྱེ་དང་རྒྱ་མཚོ་སྟེ་དྲུག་གོ༎ དེ་ལ་འབྲུ་གཞོམ་ཐབས་ལ་ཡང༌༎ ཆོས་ཅན་དང་བསྒྲུབ་པར་བྱ་བ་དང་མཐུན་པའི་དཔེ་དང༌། ལུང་གྱི་གཏན་ཚིགས་སོ། །ཀུན་འདིས་འགྲེའོ། དེ་ཡང་བཤད་ན། དཔེར་ན་སིང་ཧ་ལིའི་ཡུལ་ན་ཟས་སུ་དུག་ཧ་ལ་ཟ་བ་ཡོད་དེ། ཅིའི་ཕྱིར་ཟ་ཞེས་ན་ཟས་གཞན་མྱེད་པའི་ཕྱིར་རོ། །དཔེ་དེ་འདྲ་བར་ཐབས་ཀྱིས་འཁོར་བའ་ཉིད་སྤངས་ནས་མྱེ་ངན་ལས་འདས་པ་བཙལ་དུ་མྱེད་པས་འཁོར་བ་ཉིད་དང་མ་བྲལ་མ་ གཡོས་པར་མྱེ་ངན་ལས་འདས་པའི་ངོ་བོར་བསྒོམ་མོ༎ ཤེས་རབ་མ་གཡོས་ཞེས་པའི་ནི་དུག་ཧ་ལ་ལ་སྨན་ནད་མྱེད་བཏང་ན་ཧ་ལ་ཉིད་སྨན་དུ་འོང་བ་དང་འདྲ་བར་རབ་དུ་ཤེས་པའི་ཤེས་རབ་ཀྱིས་འཁོར་བ་ཉིད་མ་གཡོས་པར་མྱེ་ངན་ལས་འདས་པའི་རང་ བཞིན་དུ་ཤེས་པ་འོ། །དྲན་པ་ཞེས་པའ་ནི། དཔེར་ན་ཐིགས་པས་སྣ་པའི་(བའི་)སར་ཕྱི་མ་འབབས་པ་དང་འདྲ་བར་བདག་གི་སེམས་ཀྱི་རྟོག་པའ་སྐད་ཅིག་མ་སྣ་པ་འབྱུང་བའ་དང༌། ཕྱི་མ་རྒྱུན་མ་ཆད་པར་འབྱུང་བ་དེ། རྣམ་པར་མྱི་རྟོག་པ་མ་སྐྱེས་པའི་ངང་དུ་རྟོགས་པའ་དང༌། ཕྱི་མ་ཅི་བྱུང་ཡང་རྣམ་པར་མྱི་རྟོག་ཅིང་མ་སྐྱེས་པའི་ངང་དུ་བསྒོམ་མོ༎ དེ་སྒོ་སྲུངས་དང་འདྲ་བར་ཉོན་མོངས་པས་བར་མྱི་ཆོད་པའོ། ཤེས་བཞིན་ཞེས་བྱ་བ་ནི། དཔེར་ན་རྐུན་མ་ངོ་ཤེས་ནས་འབྲོས་པ་དང་འདྲ་བར༎ འཁྲུལ་རྟོག་བྱུང་ཙམ་ན་འཁྲུལ་པའ་ཡིན་བར་ངོ་ཤེས་པར་བྱས་དང་འཁྲུལ་པའི་རྗེས་སུ་མྱི་འབྲང་བའོ། ལྷག་མཐོང་ཞེས་པ་ནི། ཞི་གནས་ལ་ལྷག་པར་  ༄། །མཐོང་བས་ལྷག་མཐོང་ཞེས་བྱ། དཔེར་ན་རྩིག་ཁུང་གི་མུན་པ་མར་མྱེས་སེལ་པའ་དང་འདྲ་བར། མུན་པའ་དང་འདྲ་བའི་ཞི་གནས་ཀྱི་རླན་དུ་མྱི་བྱིང་བར། མྱེ་མར་གྱི་འོད་དང་འདྲ་བའི་ལྷག་མཐོང་གི་ཤེས་རབ་ཀྱི་འོད་ཀྱིས། གསལ་ཞིང་བསྐྱོད་པར་བསྒོམ་མོ། །ཞི་གནས་མྱི་གཡོ་ཞེས་པ་ནི། དཔེར་ན་མཚོ་དང་བའི་(དྭངས་པའི་)ནང་དུ་ཉ་དང་གྲམ་(འགྲོན་བུ་)བུ་དང༌། གཟའ་སྐར་གྱི་ཚོགས་གསལ་བ་དང་འདྲ་བར་ལྷག་མཐོང་འོད་དུ་མྱི་འཕྲོ་ཞིང་མྱི་གཡོ་བར་ཞི་ནས་ཀྱི་རླན་རྒྱ་མཚོ་དང་འདྲ་བར་ བསྡུས་ཏེ་བསྒོམ་མོ༎ དེ་ཡང་ལྷག་མཐོང་གྱི་རང་བཞིན་ཞི་བར་གནས་པས་ཞི་གནས་སོ༎ དྲུག་པོ་དག་ལས་གཉིས་ཕྱེ་ཞེས་པ་ནི། དྲུག་པོ་ནི་གོང་མ་འོ། །ཕྱེ་བས་ནི་ཐབས་དང་ཤེས་རབ་གཉིས། འཇུག་པའི་སྒོ། དྲན་བ་དང་ཤེས་བཞིན། སེམས་བཅོས་པའི་ཐབས་སོ། །ལྷག་མཐོང་དང་ཞི་གནས་བློ་ལ་གཞག་པའི་མན་ངག་གོ༎ དེ་ནི་རིམས་བཞིན་ཤེས་པ་འོ༎ ༎ཞི་གནས་ལྷག་མཐོང་ཆ་སྙོམས་པ་ནི། ཞི་གནས་དང་ལྷག་མཐོང་གྱི་རྒྱུ་དང༌། ཞི་གནས་དང་ལྷག་མཐོང་གྱི་སྐྱོན་ངོ་ཤེས་པར་བྱ་བའ་དང༌། ཞི་གནས་དང་ལྷག་མཐོང་བཅོས་པའི་ཐབས་ཤེས་པའོ༎ དེ་ལ་ཞི་གནས་ཀྱི་རྒྱུ་ནི་ཚུལ་འཁྲིམས་རྣམ་པར་དག་པའ། ལྷག་མཐོང་གྱི་རྒྱུ་ནི་ཐོས་པའ་མང་པོ་འི་ཤེས་རབ་བོ༎ ཞི་གནས་ཀྱི་ནི་བསམ་གཏན་རྐུན་བུ་རྟོག་པའ་ཕྲ་མོས་བློ་འཕྲོགས་པའོ། ལྷག་མཐོང་གྱི་སྐྱོན་ནི་བསམ་གཏན་དགྲ་འི་ཚེར་མ་བློ་ལས་ལངས་པའ་འམ་གཟེར་འཕྲོས་པའོ། །ཞི་གནས་བཅོས་པའི་ཐབས་ནི། སྤྲོ་བའ་ཡིད་ལ་བྱ་བ་སྟེ། སྐུ་ཕྱག་རྒྱ་ཆེན་    Pelliot tibétain 626-5 པོ་གསལ་བར་བསྒོམ་བ་དང༌། སངས་རྒྱས་ཀྱི་ཆེ་བའི་ཡོན་ཏན་བརྒྱ་བཞི་བཅུ་རྩ་གཉིས་ལ་སྤྲོ་བའ་བསྐྱེད་པའ་དང༌། རྒྱ་ཆེ་རོལ་པ་བླག་པའ་འོ། །ལྷག་མཐོང་བཅོས་པའི་ཐབས་ནི། སྐྱོ་བའ་ཡིན་བྱ་སྟེ། འཁོར་བའི་ཆོས་ལ་སྐྱོ་བའི་འདུ་ཤེས་འབྱུང་སྟེ། གསེར་འོད་དམ་པའ་བླག་པ་དང་སྟག་མོ་ལེའུ་དང༌། འཁོར་བའི་ཚུལ་སྟོན་བླག་པའོ། །ཞི་གནས་དང་ལྷག་མཐོང་ཆ་བསྙམ་(མཉམ་)བ་ནི། དཔེར་ན་བུམ་པའི་ནང་དུ་མྱེ་མར་བཏང་ན་མྱེ་མར་གྱི་འོད་མྱི་འཕྲོ་བར་བུམ་པས་བྱས་ལ། བུམ་པའི་ནང་གི་མུན་པ་མར་མྱེས་གསལ་བར་བྱེད་པའ་དང་འདྲ་བར་ན། མྱེ་མར་དང་འདྲ་བའི་ལྷག་མཐོང་གྱི་འོད་མྱི་འཕྲོ་བར་ནི་ཞི་གནས་ཀྱི་རླན་བུས་པའ་དང་འདྲ་བས་བསྡུས་ལ། བུམ་པ་ནང་གྱི་མུན་པའ་དང་འདྲ་བའི་ཞི་གནས་ཀྱི་རླན་མྱི་བྱིང་བར་ནི་ལྷག་མཐོང་གྱི་ཤེས་རབ་ཀྱི་འོད་མྱེ་མར་དང་འདྲ་བས་བསལ་ལོ། །མྱི་གཡོ་གསལ་བས་ཞེས་པ་ནི་གོང་མར་ཟད་དོ༎  ༎དེ་ནས་ཀུན་དུ་སྣང་གི་ཏིང་ངེ་འཛིན་བསྒོམ་པའ་ལ་དོན་བརྒྱད་ཀྱིས་བསྟན་ཏེ། དབྱིངས་ལས་མ་གཡོས་པ་སྟེ་གཅིག །ཅིར་ཡང་ས་ལེར་མཁྱེན་པ་དང་གཉིས། ཡོངས་ལ་སྙོམས་པའི་ཐུགས་རྗེ་དང་གསུམ། མ་ཆགས་དབྱིངས་སུ་གྱུར་པའ་དང་བཞི། མཁའ་ལྟར་གོ་འབྱེད་པའ་དང་ལྔ། སྤྲུལ་པའ་འབྱུང་བའི་རྒྱུར་གྱུར་པ་དང་དྲུག །མཐའ་གཉིས་མ་ཆགས་པའ་དང་བདུན། ཀུན་བྲལ་ཅི་མ་སྤངས་པ་དང་བརྒྱད༎  ༎དེ་ནས་རྒྱུའི་ཏིང་ངེ་འཛིན་བསྒོམ་པའ་ནི། དེ་བཞིན་ཉིད་ལས་ཀུན་དུ་སྣང་གིས་གོ་བྱེ་ནས། རྒྱུའི་  ༄། །ཏིང་ངེ་འཛིན་ནམ་ཀ་དང་བའི་དབུས་ན། བདག་གི་རྣམ་པར་ཤེས་པའི་སེམས་ཡི་གེ་ཨ་དཀར་པོ་ཞིག་དུ་གྱུར་པའ་དེ་ལས་ཡི་གེ་ཨ་ཅིག་རྦད་ཀྱིས་ཆད། དེ་ཡང་ཟད་པར་ནམ་ཀ་ལས་གཏི་མུག་རང་བཞིན་ཀུན་དུ་བཟང་མོ། འབྲས་བུ་མཁས་(ཁམས་)གར་ཁྱབ་པའི་སེམས་ཅན་ཀུན་རྣམ་པར་སྣང་མཛད། ཕྱི་མ་དེ་དང་འདྲ། ཡིག་འབྲུ་གཏང༌། ཟད་པར་རླུང་ལས་འཕྲག་དོག །རང་བཞིན་དམ་ཚིག་སྒྲོལ་མའ། འབྲས་བུ་དོན་ཡོད་གྲུབ་པའ། ཡིག་འབྲུ་འང༌། ཟད་པར་ས། ལས་ཞེ་སྡང༌། རང་བཞིན་སངས་རྒྱས་སྤྱན། འབྲས་བུ་རྡོ་རྗེ་སེམས་པའ། རཾ་དེ་དང་འདྲ། དཀྱུས་ལས་ཨེ་ཏང་ཁང་ལ་རཾ་ཞེས་པའ་ནི། ཡིག་འབྲུ་འདི་ཟད་པར་འབྱུང་བ་ལྔ་ལས་དུག་ལྔ་དག །རང་བཞིན་ཡུམ་ལྔ། དབང་ནི་སེམས་ཅན་རིལ་རིགས་ལྔའི་སྲས་སུ་དབང་བསྐུར་བའི་འབྲས་བུའོ། །དེ་བས་ན་དུག་ལྔའི་ལས་དག་ཅེས་བྱའོ། །དེ་ནས་འབྱུང་བ་ལྔ་ཡིག་འབྲུ་ལ་སྤྲོས་ནས་རྩེགས་མར་རིམ་པར་བསྒོམ་མོ༎ ༎འདི་ན་མར་ལས་ཀྱི་བཟླས་པའ་བྱ་བའི་ཐབས་སྟོན་ནོ༎ དྲན་བའི་སྩོལ་བ་ཞེས་བྱ་བ་ནི། སྤྱིར་གཏང་སྟེ། དྲན་བ་ནི་སྤྱན་རྩ་རིག་རིག་འདུག་པའ། སྲོག་ནི་དབུགས་ཀྱིབ་ཀྱིབ་འདུག་པའ། སྩོལ་བའ་ནི་གསུངས་ལ་ཁད་པའ། སྙན་ཅ་ཞེས་པའ་ནི། དྲན་བ་ཡིད་ལ་གསལ་བའ་སྟེ། དབུའི་ཐོར་ཚུགས་དང་ཞབས་ཀྱི་འཁོར་ལོ་ཡན་ཅད་དུ་རྒྱན་ཆས་ཀུན་སྦྲིད་ཅེ་རེ་རེ་འདུག་པའ། གཞི་ལ་རྡོ་རྗེ་ཡིག་འབྲུ་ཞེས་བྱ་བ་ནི་ཕུགས་དྲན་བ་ཡིད་ལ་གསལ་བ་སྟེ། བདག་གི་ཐུགས་ཀ་ཟླ་བའི་དཀྱིལ་འཁོར་ནི་ལྷན་ཐབས་མ་ཡིན་ལ། རྡོ་རྗེ་ནི་    Pelliot tibétain 626-6 སྦྱར་མ་མ་ཡིན། མྱེ་ལོང་བཟུར་པའ་འདྲ་བའི་ནང་ན་གསལ་ལ། རྡོ་རྗེ་བུམ་པའི་དཀྱིལ་ནི་ཡིག་འབྲུ་བྲིས་པར་གྱུར་པའ། ཤེལ་དང་ (དྭངས་)བའི་ནང་ན་མཚོན་གནས་པའ་བཞིན་དུ་ཕྱི་ནས་བལྟས་ན་ནང་གསལ་བའོ། །གུག་སྐྱེད་ཞེས་པ་ནི་གསུང་དྲན་བ་ཡིད་ལ་གསལ་བའ་སྟེ། ཡིག་འབྲུ་རྣམ་བ་ཅི་སེར་ཙ་ན་དང༌། བཅས་པར་གསལ་བའོ། །རྣམ་གསུམ་ཡིད་ཞེས་པ་ནི་གོང་མ་གསུམ་གཅིག་དུ་ཡིད་ལ་ཞེན་ཅིང་གསལ་བར་བསྒོམ་པའོ། །ར་རི་ཞེས་པའ་ནི། ར་རི་མྱེད་པར་ནི་དྲན་ལ་ཁལ་ཁོལ་མྱེད་པར་ནི་གསལ་ཞེས་བྱའོ། །དེ་ནི་སྤྱིར་དྲན་བའ་ཡིད་ལ་གསལ་ཞེས་པའོ༎  ༎ད་ནི་ངག་གི་ཟུར་བསྟན་ཏེ། ཏིང་ངེ་འཛིན་གཉིས་པའ་ལ། ཆོས་དང་ཞེས་པ་ནི། གསུམ་སྟེ། དོན་དམ་པའི་ཆོས་དང་བཤད་པའི་ཆོས་དང༌། བསྒྲུབ་པའི་ཆོས་སོ། །དེ་ལ་དོན་དམ་པའི་ཆོས་ནི་ཆོས་དང་ཞེས་བྱ་བ་སྟེ་རྣམ་པར་མྱི་རྟོག་པར་བསྒོམ་པའོ། །བསྒྲུབ་པའི་ཆོས་ནི་ཕྱག་རྒྱ་སྟེ་སྐུར་བསྒོམ་བ། བཤད་པ་ནི་གླུར་བླངས་ཏེ་སྔགས་བརྗོད་པའོ། །སེམས་ཉིད་གསུང་གི་ཞེས་པའ་ནི། སེམས་ནི་ཐུགས་ཀའི་ཟླ་བའ་དང༌། རྡོ་རྗེ་དང་ཡིག་འབྲུར་ལྡན་བའོ། གསུང་གྱི་ན་ལྕེ་ལ་ཡང་དེ་བཞིན་བསྒོམ་པའོ། །ཡིད་ཀྱིས་ཀླག་ཅེས་བྱ་བ་ནི། ཐུགས་ཀའི་དེ་ནི་ཡིད་ཀྱིས་ཀླགས་ལ། ངག་གིས་ནི་བརྗོད་དོ། །དེ་ལྟར་བྱས་ན་གསང་སྔགས་དག་ཅིང་བཟླས་བརྗོད་གསལ་ལོ། །དེ་ཡང་གཞུང་ལས་ཏིང་ངེ་འཛིན་གསུམ་པ་ནི་ཞེས་པའ། བསྐོར་བའ་རྣམ་པའ་ལྔ་སྟེ། ཡི་གེ་མྱི་འགྱུར་ཞེས་པ་ནི་ཡིག་འབྲུ་སྐོར་བ་སྟེ། ཡི་གེ་མྱི་འགྱུར་བ་ནི་ཨོཾ་ཨཾ་(ཨཱཿ)ཧཱུཾ་མྱི་འགྱུར༎ འཕྲེང་བ་  ༄། །ཞེས་པ་ནི་ཡིག་འབྲུ་ལས་བསོགས་པ་དག་གི་རྡོ་རྗེ་ལམ་དུ་ཕབ་ཤིང་ཀྭ་ར་ར་བསྐོར་བའོ། དྲིལ་བུ་ཞེས་པ་ནི། སྒྲ་བསྐོར་བ་སྟེ་དེའི་དུས་ན་བདག་གིས་སྔགས་བརྗོད་པས་ཡི་གེ་ཡང་རང་སྔགས་ཀྱི་སྒྲ་དང་བཅས་པར་ བརྗོད་དོ། །འོད་ཀྱི་ཞེས་པ་ནི། འོད་བསྐོར་བའ་སྟེ། གསང་བའི་རྡོ་རྗེ་ལམ་དུ་བྱུང༌། ཡུམ་གྱི་པད་མ་རྣམ་པར་དག་པའི་མཁར་ཕབ་ནས་འོད་ཕུ་དུང་ཙམ་གྱི་ནང་ན་ཡིག་འབྲུ་ལྔའི་འོད་ཟེར་ཚ་ཚ་འདྲ་བ་རྦ་ར་ར་འབྱུང་ངོ༌། །སླར་བསྡུ་བ་ནི་ཚིག་བསྐོར་བ་སྟེ། ཧཱུཾ་བཛྲ་འདྲིག་ཅེས་བྱ་བ་དེ་ཚིག་གྲག་(དྲག་)པའོ། །འདྲེན་ཚུལ་ཞེས་པའ་ནི། དབུགས་བསྐོར་བ་སྟེ་སྙིང་པོ་རྐུགས་(འགོག་)པར་བཟླ་འོ༎  །ཏིང་འཛིན་བཞི་པའ་ནི། འཁོར་ཚེ་དད་པའ་ཞེས་པའ་ནི། བསྙེན་པའ་འཚང་(ཚང་)བ་འམ་འཁོར་བའོ། །དེ་ལྟར་འཕྲེང་བ་འཁོར་ཅིག་(གཅིག་)འཁོར་ན། བཟླས་བརྗོད་ཀྱང་བརྒྱ་རྩ་བརྒྱད། འོད་ཀྱང་བརྒྱ་རྩ་བརྒྱད། རིག་པ་ཡང་བརྒྱ་རྩ་བརྒྱད་དེ་ལྟར་འཕྲེང་བ་འཁོར་ཅིག་རྫོགས་ན། འཕྲེང་བའ་འཁོར་ཅིག་གིས་སྐལ་པའ་བརྒྱ་རྩ་བརྒྱད་ཀྱི་སྡིག་དུས་ཅིག་དུ་འབྱང་ངོ༌། །རྟོགས་པའི་ཞེས་པའ་ནི། ཡབ་རིག་པའི་ཡེ་ཤེས་ཀྱི་ཡེ་ཤེས་ཀྱིས་གཟུང་བའི་ཡུལ་མ་སྐྱེས་པར་རྟོགས་ལ། ཡུམ་གཟུང་བའི་ཡུལ་མ་སྐྱེས་པས་ཡབ་འཛིན་པའི་སེམས་ལ་བདག་མྱེད་པར་རྟོགས་སྷོ། ཕྱག་འཚལ་བ་ཞེས་པའ་ནི། ཡུམ་གཟུང་བའི་ཡུལ་མ་སྐྱེས་པའ་དེ། ཡབ་ཀྱི་རིག་པས་རྟོགས་པའ་འམ་དད་པ་སྟེ་འདུན་པའི་ཚུལ་ལ། གཟུང་འཛིན་ཞེས་པའ་ནི། གཟུང་བ་ནི་གཟུང་བའི་ཡུལ་མ་སྐྱེས་པའི་ཆོས་ཉིད་ལ།    Pelliot tibétain 626-7 འཛིན་པའི་སེམས་ལ་བདག་མྱེད་པའི་རིག་པས་འཁྲིལ་པའ་ནི། །དབྱིངས་དང་ཡེ་ཤེས་གཉིས་སུ་མྱེད་པའོ༎  ༎ལུས་ཅན་བསོད་ནམས་ཞེས་པའ་ནི། གཟུང་བའི་ཡུལ་མ་སྐྱེས་པས་ནི་ཡེ་ཤེས་ཀྱི་ཚོཧྲགས་རྫོགས་ལ། འཛིན་པའི་སེམས་ལ་བདག་མྱེད་པས་ནི་བསོད་ནམས་ཀྱི་ཚོགས་རྫོགས་སྷོ༎  ༎ཨི་ཏི༎  ༎   * * * * * * * * * *
