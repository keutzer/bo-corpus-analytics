Pelliot tibétain 835 [1]	- has [2] image   PT 835-r ༄། །ཐེག་པ་ཆེན་པོ་ལ་ཅིག་ཆར་རྣལ་འབྱོར་དུ་བསྒོམ་བའི་ཐབས་ལ། སེམས་ཅན་ཐམས་ཅད་ལ་སངས་རྒྱས་ཀྱི་རང་བཞིན་ཡེ་ནས་ཡོད་དོ། ཞེས་བཀའ་སྩལ་ཏེ༌། དེ་འི་དཔེ་ནི༌། གསེར་འོད་དམ་པའི་མདོ་ལས། གསེར་གྱི་རང་བཞིན་དང༌། ཆུའི་རང་བཞིན་དང༌། ནམ་མཁའི་རང་བཞིན་གསལ་ཞིང་དག་པ་ལ༌། གློ་བུར་གི་སྤྲིན་དང༌། རྙོག་པ་དང༌། རྡུལ་གྱིས་བསྒྲིབས་པ་དང་འདྲ་བར༌། ཀུན་རྫོབ་ཏུ་ཐོག་མ་མྱེད་པའི་དུས་ནས། ཕྱིན་ཅི་ལོག་གི་དབང་གིས༌། ལས་དགེ་སྡིག་སྣ་ཚོགས་ལ་བརྟགས་ནས༌། དེ་འི་འབྲས་བུ་ཁམས་གསུམ་དུ་འཁོར་རོ། ཞེས་བཀའ་སྩལད། དེ་ལས་བཟློག་ནས་མྱ་ངན་ལས་འདས་པ་ཆེན་པོ་བརྩལ་བའི་ཐབས་ཇི་ལྟ་བུ་ཞེ་ན། སངས་རྒྱས་ཀྱི་བཀའ་ལུང་ལས། ཤེས་རབ་རྣམ་གསུམ་གྱིས་མྱ་ངན་ལས་འདའོ་ཞེས་འབྱུང་བས༌། སྔར་ཐོས་བསམ་གི་ཤེས་རབ་རྣམ་གཉིས་ཀྱིས༌། ཕྱི་ནང་གི་ཆོས་ཐམས་ཅད་སེམས་འཁྲུལ་པ་ལ། སྒྱུ་མ་འཁྲུལ་པ་ཙམ་དུ་སྣང་བ་དེ། སེམས་ཉིད་རྣམ་པར་དག་ཅིང་མ་བྱུང་མ་སྐྱེས་པས། སེམས་ལས་འཁྲུལ་    PT 835-v ཏེ་སྣང་བའི་ཆོས་རྣམས་ཀྱང་མ་བྱུང་མ་སྐྱེས་རྣམ་པར་དག་ཅིང་སྟོང་པ་ཉིད་དུ་རིག་པས། བསྒོམ་བའི་ཤེས་རབ་ཀྱིས། ཡང་དག་པ་ཇི་ལྟ་བ་བཞིན་དུ་བསྒོམས་ནས༌། གཏན་ལ་དབབ་བོ་ཞེས་འབྱུང་བས༌། དེ་ལ་རྣལ་འབྱོར་དུ་བསྒོམ་བའི་ཐབས་ཇི་ལྟ་བུ་ཞེས་ན། སེམས་ཀྱི་རང་བཞིན་ཡེ་ནས་གསལ་ཞིང་དག་ལ།  ནམ་མཁའ་འི་མཚན་ཉིད་དང་འདྲ་བ་དེ་ལ། རྒྱུ་དང་རྐྱེན་གང་གིས་ཀྱང་མྱི་བསྒྲུབ༌། གཉེན་པོའི་ཇིས་(ཅིས་)ཀྱང་མྱི་བཅོས། ཆོས་གང་ཡང་མྱི་སྤོང༌། མྱི་ལེན་པར༌། ཇི་བཞིན་མཉམ་བ་ཉིད་རྣམ་པར་མྱི་རྟོག་པའི་ཚུལ་དུ་ དུས་ཐམས་ཅད་དུ་མཉམ་བར་གཞག་གོ༎ དེ་ལྟར་བསྒོམས་པ་ལས་ཡང་དག་པ་ཇི་ལྟ་བུ་བཞིན་དུ་ཚོར་ཏེ༌། སེམས་ཀྱི་རང་བཞིན་ཇི་ལ་ཡང་མྱི་གནས་པར་གྱུར་ན༌། དེ་ནི་དེ་བཞིན་ཉིད་དང་ཆ་འཐུན་བའི་ཏིང་ངེ་འཛིན་བྱང་ཆུབ་ཀྱི་སེམས་ཤེས་བྱ་སྟེ། དེ་དང་བྱང་ཆུབ་ཀྱི་སྙིང་པོའི་བར་དུ་མ་བྲལ་བར་བྱ་འོ། །དེ་ལྟར་བསྒོམས་པའི་ལས་དང་པོ་པ་ལ་བགེགས་དང་བར་ཆད་འབྱུང་བ་ངོ་ཤེས་པར་བྱ་སྟེ། མཚན་མ་ཇི་བྱུང་ཡང་བདག་གི་སེམས་    * * * * * * * * * *
