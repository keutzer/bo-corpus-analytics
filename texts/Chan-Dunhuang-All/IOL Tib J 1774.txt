IOL Tib J 1774-1 མཐའ་ཡས་པའི་སེམས་ཅན་ཐམས་ཅད་འཁོར་བའི་བཙོན་ར་(སྡུག་བསྔལ་ཆུ་བོ་མ་རིག་པའི་རྒྱལ་མོ་ དྲལ་(བྲལ་)ཞིང༌།) །རྒྱུན་གཅོད་ཅིང་ཕུང་པོའི་ལྷག་མ་མ་ལུས་པར་ཡོངས་སུ་མྱ་ངན་ལས་བཟླ་བའི་དོན་དུ། སྐ་(རྐང་)ལག་བསྣོལ། ཚིགས་པ་བསྐྲང་(བསྲང་)། ལུས་མྱི་བསྐྱོད། ངག་མྱི་བརྗོད། སེམས་ཀྱི་སྒོ་དྲུག་འཁྱིལ་(འཁྲུལ་)བའི་ཡུལ་ལ་མྱི་འཇུག་པར། གཟོད་ནས་རང་གི་སེམས་ལ་བལྟས་ན། སེམས་ཀྱི་དངོས་པོའ་ནི་(ཅི་ཡང་)མ་ཡིན་བས། ཅིར་ཡང་མྱི་རྟོག་(སམ། ཉོན་མོངས་པའི་ཡིད་ལ་མི་བྱེད་པས། ཅི་ལ་ཡང་མི་རྟོག)  ༄། །དེ་ལྟར་སེམས་ཀྱི་སྤྱོད་ཡུལ་རྣམ་པར་(ཡོངས་སུ་)དག་པས་ཅི་ལ་ཡང་མྱི་གནས་པས་(པར)ཡུན་རིང་དུ་འཇུག་(འདུག)ནས། སེམས་གཡུང་དུ་གྱུར་ན། ཡེ་ཤེས་ཀྱི་རང་བཞིན་གདོད་ནས་མ་སྐྱེས་(མི་འབྱུང་)མཐར་མྱི་འགོག་(འགག་)དེ་ལྟར་(ད་ལྟར)མྱི་གནས། སྐུ་གསུམ་མཉམ་པར་སྟོང་ཞིང་སྟོང་པ་ཉིད་ཀྱིས་སྟོང༌། སྟོང་པ་ཉིད་ལ་སྟོང་པ་ཉིད་མྱི་རྟོག བྱུང་ཚོར་ཞི་བའི་རྗེས་ལ་སེམས་དང་ཀུན་གཞིའི་བག་ཆགས་རྒྱུ་བ་ཇེ་(རྩིང་)ཞིབ་ཏུ་བྱུང་བ་ནན་ཀྱིས་གནོན་ཞིང༌། དགག་མྱི་དགོས་ཏེ། (ཆེད་དུ་དགག་ཅིང༌། ནན་གྱི་གནན་མི་དགོས་ཏེ) ཤེས་རབ་མྱི་དམྱིགས་  ༄། །པ་དང༌། ཏིང་ངེ་འཛིན་མྱི་གཡོ་བ་ཆ་མཉམ་བས་སྦད་ཀྱིས་(ཁང་རྒྱས་)བྱུང་ཞིང་ཤུགས་ཀྱིས་གདང་འགོལ་ (རང་བྲོས)ཏེ། མྱི་དམྱིགས་པའི་ཡེ་ཤེས་ལ། བསམ་གྱིས་མྱི་ཁྱབ་པར་བསྒོམ་མོ། (འབྱུང་བ་ལ་མྱི་རྟོག། མྱི་འབྱུང་བ་ལ་མྱི་གནས་པར། ཉིན་མཚན་ཐུན་གསུམ་དུ་བརྩོན་འགྲུས་སུ་བཅད་ཏེ། བསམ་ཀྱིས་མྱི་ཁྱབ་པའི་ཡེ་ཤེས་ལ་བསམ་དུ་མྱེད་པར་བསྒོམ་མོ།) །ལུང་ལས་བསམ་བྱ་བསམ་བར་མྱི་བྱ་སྟེ། །བསམ་བྱ་མྱིན་པའང་མྱི་བསམ་མོ། །སོམས་ཤིག་འགལ་བར་མ་སེམས་ཤིག །ཡང་ལུང་ལས། ཇེ་ཕུ་(ཕྲ)ཇེ་ཕུ། ཇེ་ཞི་ཇེ་ཞི། ཇེ་གསལ་ཇེ་གསལ། ཇེ་མཉམ་དག །རྣམ་པར་མྱི་རྟོག་དབྱིངས་ནས་བདག་མྱེད་གསལ་རྫོགས་སོ༎ ༎   * * * * * * * * * *   ད་སེམས་བཞག་པའི་ཐབས་བསྟན་པ།  ༄། །སེམས་ཅི་ལྟར་བཞག་པའི་ཚུལ་སེམས་ཡེ་ཤེས་ཀྱི་ངང་དུ་གྱུར་པ་དང༌། (བྱུང)་ཚོར་སེམས་ཀྱིས་འཚོལ་པའི་ཐབས་ལ་མཁས་(པ)། ངེས་པར་ལུང་བསྟན་པའོ༎ ༄༅། །གསང་བ་སྡེ་གསུམ་དང༌། འགུ་ཡ་ལང་ཀ་ལས་བཏུས། མཚན་ (མདོར་བསྡུས)་གསོལ་ལོ༎  ༄། །གླེང་གཞི་རང་ལ་སློབ་དཔོན་གང་གིས་མཛད་པ། རྒྱུད་གང་ལས་བཏུས་པ་དང༌། དོན་ཅིའི་ཕྱིར་མཛད་པ། མགོ་ཆུག་(མཇུག)དུ་དོན་དུས་སྟོན་པ་དང༌། ཚིག་གི་ལེའུ་མཚམས་སྦྱར་བ་དང༌། དང་པོ། སློབ་དཔོན་ནི་བྷུ་ཏ་གུབ་ཏ་དང༌། ཤི་རི་མན་འཇུ་དང༌། ཧུང་ཀ་ར་དང༌། ཐེག་པ་ཐམས་ཅད་ཀྱི་མོ་རྩེ་(རྩེ་མོ་)ཆོས་ཐམས་ཆད་ཀྱི་སྙིང་པོ། དེ་བཞིན་གཤེགས་པ་ཐམས་ཆད་ཀྱི་ཐུགས་ཀྱི་གསང་བ་ཆུམས་ཀྱི་བཅུད། གསང་སྔགས་རྡོ་རྗེ་ཐེག་པ་བཤད་དོ་ཆོས་ཀྱི་ལུགས་ཀྱིས་རྩིས་མགོ་༌།  * * * * * * * * * *  IOL Tib J 1774-2 (This image in Chinese is no need.)