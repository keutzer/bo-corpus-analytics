Pelliot tibétain 635 [1]	- has [2] image   PT 635-1 ་ཡི་གེའི་འབྲུ་མ་ལེན་པའི་ཕྱིར་ཡང་སེམས་བརྟུལ་ལ་རྒྱུན་མ་ཆད་པར་བྱའོ། །འདྲན་ཐོར་གྱི་ཕྱིར་སེམས་བཏབ་ཏེ། འཕྲོ་བ་དང༌། གཡེང་བར་མྱི་བྱའོ། །ལམ་ཆེན་པོ་ནི་ཁྱད་དུ་འདོར་དུ་མྱི་རུང་སྟེ། །དྲང་པོར་མྱི་སྨྲ་བར་སེམས་ཀྱི་རྟེན་ཡོད་པར་བྱ་སྟེ། །གཟེང་བསྟོད་ལ་ལུས་དང་སེམས་གསོ་ཞིང་བརྟག་སྟེ། ཆོས་ཀྱི་སྐུ་བསྒྲུབ་བོ། །སྟོང་པ་གསུམ་གྱིས་བདག་བརྟུལ་ཏེ། །ཤེས་རབ་ཀྱིས་ཚོར་བར་བྱའོ། །མྱི་འདོད་པའི་གང་ཟག་ནི། །ལུང་ནོད་མྱི་ནུས་ཀྱི། །བསོད་ནམས་ཆེ་པའི་གང་ཟག་གིས་སྒོམ་ནུས་པར་འགྱུར་རོ། །ནང་དུ་བལྟས་ཀྱང་མྱི་མཐོང༌། །བཟླ་བ་སྟེ་མཉན་ཀྱང་བདིགས་(བདག་གིས)མྱི་ཐོས། །དེ་བས་ན་ཆོས་ཐམས་ཅད་འགོག་པར་ཤེས་པ་དང༌། ཏིང་ངེ་འཛིན་མ་ཡིན་ཏེ། །འབྱུང་འཇིག་མྱེད་པའི་སེམས་ནི། །ཞི་བ་ཆེན་པོའི་ཆོས་ཏིང་ངེ་འཛིན་ཅེས་བྱའོ། །བསམ་པའི་རྣམས་མྱི་འབྱུང་བ་ནི། བསམ་ཀྱིས་མྱི་ཁྱབ་པའི་ཏིང་ངེ་འཛིན་ཞེས་བྱའོ། །རྐྱེན་ལས་གྱུརད་པ་ནི། ཆོས་ཉིད་ཀྱི་ཏིང་ངེ་འཛིན་ཅེས་བྱའོ། །  * * * * * * * * * *   ༄༅། །བོད་སྐད་དུ། བསམ་གཏན་ཀྱི་མཁན་པོ། །བདུད་འདུལ་གྱི་སྙིང་པོའི་སེམས། །བདེ་བར་གཞག་པའི་ཆོས་སོ། །ལུས་དང་སེམས་ཕྱོགས་སུ་སྙོམས་པས། གོམ་པ་འདོར་པ་དང༌། འདེགས་པ་    PT 635-2 ཀྱང་གནོད་པར་མྱི་གཟུང་ངོ༌། །ཇི་ལྟ་ཞེ་ན་ཕྱི་རོལ་གྱི་རྐྱེན་ཐམས་ཅད་ནི། །སོ་སོ་ནས་ངེས་པར་ཆད་པའི་འདུ་ཤེས་དང༌། ཡིན་པ་དང་མ་ཡིན་བ་དང༌། །སྐྱེ་བ་དང་འགག་པ་མྱེད་དེ། །ཀུན་ཀྱང་སེམས་ཀྱི་དབང་ཀྱིས་བྱས་སོ། །གལ་ཏེ་སེམས་མྱེད་པར་ནུས་ན། །ཆོས་ལ་བསྒྲིབས་ཤིང་ཐོགས་པ་མྱེད་དོ། །བཅིངས་བ་གློལ་(གྲོལ)པ་མྱེད་དེ། །རང་བཞིན་གྱིས་བཅིངས་པ་མྱེད་པས། །རྣམ་པར་གྲོལ་པ་ཞེས་བྱའོ། །བཅིངས་པ་དང་གྲོལ་བ་ཐོགས་པ་མྱེད་པས། །ལམ་ཞེས་བྱའོ། །ཡང་ཡིན་པ་དང་མ་ཡིན་པར་བལྟ་བ་ནི། བདགི་མྱི་བདེན་པའི་འདུ་ཤེས་ལས་འབྱུང་སྟེ། གལ་ཏེ་མྱི་བདེན་པའི་སེམས་ཞི་ན། །ཡིན་པ་དང་མ་ཡིན་པ་ཞེས་སུས་དཔྱས་གདགས། གལ་ཏེ་གང་ཟས་(ཟག)གཟུང་བ་དང༌། །འཛིན་པ་གཉིས་མྱེད་ན། མཙན་ཉིད་རྟོག་དུ་ཞིའོ། །ཆོས་ཐམས་ཅད་མཉམ་པའི་ཕྱིར། །སོམ་ཉི་ཐམས་ཅད་ཀྱང་དེ་བཞིན་ཉིད་དེ། །ཚུལ་བཞིན་ཡང་དག་པར་བལྟས་ན། །ལམ་མ་ཡིན་པའི་ཆོས་གང་ཡང་མྱེད་དོ། །ཆོས་འདི་ནི་མདོའ་གསང་བ་སྟེ། །ཡིད་ཐུ་ངུ་རྣམས་ཀྱིས་དཔག་ནུས་པ་མ་ཡིན་ནོ། །རྣལ་འབྱོར་བ་རྣམས་པར་གློལ་(འགྲོལ)འདོད་ན། །སྐད་ཅིག་ལྟོས་ཤིག། །བདེན་པ་ཅེས་སུ་འཛིན་ན་   * * * * * * * * * *
