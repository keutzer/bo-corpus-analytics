Pelliot tibétain 822 [1]	- has [2] image   PT 822-1 ་པའ་ཇི་ལྟ་བུ་ཞེ་ན། སྟུག་པོ་བཀོད་པའ་བདོ་(མདོ)ལས། ཇི་ལྟར་ཤིན་ཏུ་བཟང་བ་འི། །གསེར་གྱི་དབྱིངས་ན་མྱི་སྣང་སྟེ། བརྩལ་བས་ཤིན་ཏུ་ཞིབ་རྟགས་ནས། ཡོངས་སུ་སྦྱངས་ན་སྣང་བར་འགྱུར། དེ་བཞིན་ཀུན་ཞི་(གཞི)རྣམ་པར་ཤེས། །རྣམ་ཤེས་བདུན་དང་བཅས་པ་ཡང༌། །ཏིང་ངེ་འཛིན་གྱིས་ཡོངས་སྦྱངས་པའི། །རྣལ་འབྱོར་ཅན་གྱིས་རྟག་ཏུ་མཐོང༌། ཞེས་འབྱུང༌། །མྱི་རྟོག་པའི་ནང་དུ་གཉིས་སུ་མྱེད་པའི་དོན་འདུས་པ་ཇི་ལྟ་བུ་ཞེ་ན། སྡུད་པ་ཚིགས་བཅད་པའི་མདོ་ལས། གཟུགས་ཀྱི་དག་པ་འབྲས་བུ་འདི་དག་རིག་པར་བྱ། འབྲས་བུའི་གཟུགས་དག་   PT 822-2 ་གྱུར་པར་སྣང་བ་འི་སྟེང་དུ། ལུང་ལས་ཀྱང༌། ཚོགས་ཀྱི་ལམ། སྦྱོར་བའི་ལམ་ལ་སྩོགས་པ་སྒོ་རིམ་པ་དུ་མས། བསྐལ་པ་གྲངས་མྱེད་པ་གསུམ་གྱིས། གཟོད་སངས་རྒྱས་སོ་ཞེས་འབྱུང་བས། ཆིག་ཅར་འདག་དུ་མི་རུང་བར་འཆད། ཆིག་ཅར་འཇུག་ལ་ཆིག་ཆར་འདག་པའི་གཞུང་གིས་ནི། ཀུན་རྫོབ་དེ་ཉིད། དོན་དམ་པ་ཡིན་ལ། སེམས་ཅན་ལ་བསྒྲིབ་པ་ཡོད་པ་ཡང༌། ཀུན་རྫོབ་ཡིན་པས། དེ་ཉིད་རྣམ་པར་དག་པ་ཡིན། གལ་ཏེ་སེམས་ཅན་གྱི་རང་བཞིན་ལ་བསྒྲིབ་པ་དང་ཆོས་ཉིད་དག་ཞེས། གཉིས་སོ་སོ་ན་   * * * * * * * * * *
