Pelliot tibétain 634 [3]	- has [6] image   PT 634-1  ༄༅། དེ་བཞིན་ཉིད་ཀྱི་ཏིང་ངེ་འཛིན་བསྒོམ་པའི་ཐབས། གཞུང་ལས་བཏུས་པའ། ངོ་བོ་ཉིད་ཀྱི་རྣམ་པར་མྱི་རྟོག་ཀྱང༌། རང་བཞིན་གིས་རྣམ་པར་མྱི་རྟོག་པ་དང་སྦྱར་ཏེ། ཆོས་ཐམས་ཅད་ནི་ཡེ་ཤེས་(ནས་)མ་སྐྱེས་པ་ཡིན་བས། (དེ)བཞིན་གིས་(ཉིད་ཀྱི་)རྣམ་པར་མྱི་རྟོག་པ་ལ་བློ་གཞག་པས། ཆོས་གིས་བར་ན། གང་གིས་འཁོར་བ་ནི། རྒྱུ་དུག་གསུམ་གིས། འཁོར་ག་རུ་འཁོར། འབྲས་བུ་ལུས་ངག་ཡིད་གསུམ། འཁོར་གང་དུ་འཁོར། གནས་ཁམས་གསུམ་དུ་འཁོར། ལུས་ངག་ཡིད་གསུམ་གནས་ཁམས་གསུམ། (མང་ར་སྐྱེ་བཞེར་སྨན་མི་དོན་ནོ།) ཆོས་ཐམས་ཅད་ཡེ་ནས་མ་སྐྱེས་པར་དང༌། ལྟ་བས་ཀྱང་མ་རྟོགས་ལ། ཏིང་ངེ་འཛིན་གིས་ཀྱང་ལྷག་པར་ཡང་བསྒོམ་མོ། །སྟང་ཟིལ་རྡོ་ལྟར་རྣམ་པར་དག་བྱི་(བྱའི་)ཕྱིར།  །མཐུན་བའི་དཔེ་ཅི་ཡོད། དཔེར་ན་རྡོ་སྟང་ཟིལ་རྔུལ་ (དངུལ་)གི་རྒྱུ་ཡོད་ན། མགར་བ་མཁས་པས་བཞུས་ན་རྔུལ་ (དངུལ་)དུ་འོང་ལ། བཞུ་བཏུལ་མ་བྱས་ན་རྔུལ་དུ་མྱི་འོང་བ་དང་འདྲ་བར། དེ་ལྟར་བཅོམ་མོ། འབྲུ་གསུམ་འོད་འཕྲོས་རྒྱུ་འབྲས་གནས་བསྲགས་(བསྲེགས་)ཏེ། །ལས་དང་རང་བཞིན་གཉིས་སུ་རྣམ་པར་དག ། བདག་དང་སེམས་ཅན་ཐམས་ཅད་ཀྱི་སྤྱི་བོར་ཨོམ(ཨོཾ)། ཁར་ཨཾ(ཨཱཿ)།སྙིང་གར་ཧུང་(ཧཱུྃ)། སྙིང་གི་ཧུང་(ཧཱུྃ)དཀར་པོ་མུ་ཏིག་དཀར་པོ་དྲི་མ་མྱེད་པ་བཞིན་འོད་དུ་འཕྲོས་པ་ལས། མགར་བ་དང་འདྲ་བའི་ཡི་གེ་འབྲུ་གསུམ་གིས་གཉེན་པོ་བྱས་ན། ལོ་ཏོག་དང་འདྲ་བའི་ཉོན་མོངས་པ་དང་ནི་བྲལ། རྡུལ་(དངུལ་)དང་འདྲ་བའི་རྣམ་པར་ཐར་བའི་སྒོ་གསུམ་གི་འབྲས་བུ་ཐོབ་པའི་ཕྱིར་རོ།  དེ་བཞིན་ཉིད་དེར་གནས་བཅས་ཕྱིར། དེ་བཞིན་ཉིད་དང་རིག་པའི་ཡེ་ཤེས་དེར་ཆོས་ཀྱི་དབྱིངས་གྱིས་གནས་བཅས་པའི་ཕྱིར། འོ་ན་དེ་ལྟར་གནས་བཅས་པ་མྱི་རྟོག་མྱི་དམྱིགས་པའི་དབྱིངས་སུ་གནས་བཅས་སོ། །ལུས་བསྲང་ཕྱག་རྒྱ་ལྔ་བཅིངས་ལ། །འཇུག་པའི་སྒོ་ལྔ་གཞག་པའི་ཐབས་ལྔ་བསྟན། འཇུག་པའི་སྒོ་ལྔ་ནི། རྐང་པ་གཡས་གིས་གཡོན་གནན། ལག་པ་གཡས་ཀྱི་གཡོན་གནན། ལུས་དྲང་པོར་བསྲང༌། དམྱིག་སྣ་གོང་དུ་དབབ། ལྕེ་རྐན་ལ་གནན་བཞག་པའི་ཐབས་ལྔ་ཆོས་ཉིད་རྣམ་པར་དག་པ་སྟེ། དེ་ཁོ་ན་ཉིད་ནི་འགུལ་ཞིང་བསྐྱོད་པ་མྱེད་པའི་ངང་ལ་བློ་གཞག་པའི་ཕྱིར། ལུས་དྲང་པོར་བསྲང་བ་དང༌། ཆོས་ཉིད་རྣམ་པར་དག་པ་དེ་ཁོ་ན་ཉིད་ནི། འགྲོ་འོང་མྱེད་པའི་ངང་ལ་བློ་གཞག་པའི་ཕྱིར། རྐང་པ་གཡས་གྱིས་གཡོན་གནན་པ་དང༌། ཆོས་ཉིད་རྣམ་པར་དག་པ་སྟེ། དེ་ཁོ་ན་ཉིད་ལ་ནི་གཟུང་འཛིན་མྱེད་པའི་ངང་ལ་བློ་གཞག་པའི་ཕྱིར། ལག་པ་མཉམ་པའི་ཕྱག་རྒྱ་བའོ། །ཆོས་ཉིད་རྣམ་པར་དག་པའ་ལ་ནི། ལྟ་དམྱིག་མྱེད་པའི་ངང་ལ་བློ་གཞག་པའི་ཕྱིར། དམྱིག་སྣ་གོང་དུ་དབབ་པར་དང༌། ཆོས་ཉིད་རྣམ་པར་དག་པ་དེ་ཁོ་ན་ཉིད་ནི། སྨྲ་བརྗོད་མྱེད་པའི་ངང་ལ་བློ་གཞག་པའི་ཕྱིར། ལྕེ་རྐན་ལ་གནན་པ་དང་ལྔའོ། །    Pelliot tibétain 634-2  སེམས་ལྟ་ཐབས་ལ་མྱི་གནས་ཤེས་རབ་ཡིན། །ཅི་ཡང་མ་ཡིན་ཅིར་ཡང་མྱི་བསམ་ཞིང༌།  སེམས་འདི་ཅི་ཡིན། ཅི་མ་ཡིན། རིགས་མ་ཡིན་བས་ནི། ལྷ་རིགས་ཀླུ་རིགས་བྲན་རིགས་གང་ཡང་མ་ཡིན། ཁ་དོག་མ་ཡིན་བས་ནི། དཀར་པོ་དམར་པོ་སེར་པོ་ལྗང་ཁུ་གང་ཡང་མ་ཡིན་བ། འོ་ན་ཅི་ཡིན་ཅི་ཡང་མ་ཡིན། སེམས་ཀིས་སེམས་ལ་གཞིགས་ནས་སེམས་སུ་མ་གྲུབ་པ་ནི། སེམས་ཅི་ཡང་མ་ཡིན་ཏེ། བློ་ནི་མྱི་གསལ་བ་ལ་བློ་གཞག་གོ། སེམས་ཀྱི་བརྟག་ཐབས། ཡུལ་གི་བརྟག་ཐབས། སེམས་ཀྱི་བློ་གཞག་ཐབས། ཡུལ་གི་བློ་གཞག་ཐབས། སེམས་ལ་ལྟ་བ་ནི་ཐབས་ཡིན། དེ་ལ་མྱི་གནས་པ་ནི་ཤེས་རབ་ཡིན། རྣམ་པ་ཡིད་ལ་མྱི་བྱེད་མྱི་རྟོག་ལ། །རྣམ་པ་ནི་ཡུལ་གི་རྣམ་པ་ཡིན། ཡིད་ནི་སེམས་ཡིན་བ་དང༌། ཡུལ་གི་རྣམ་པ་སེམས་ལ་ཚུར་མྱི་བྱེད་ཅེས་བྱ། འོ་ན་ཅི་སྟེ་ཡུལ་གི་རྣམ་པ་སེམས་ལ་ཚུར་མྱི་བྱེད། གོང་དུ་སེམས་ཀིས་(ཀྱིས)སེམས་ལ་གཞིགས་པས་ནི་སེམས་སེམས་སུ་མ་གྲུབ། ཡུལ་ཡུལ་དུ་མ་གྲུབ་པས་ནི། ཡུལ་གིས་སེམས་ལས་སྣང་སྙད་ (བརྙན)མྱེད་པའི་ཕྱིར། རྣམ་པ་ཡིད་ལ་མྱི་བྱེད་ཅེས་བྱ་འོ། བློ་གར་གཞག་བློ་ནི་མྱི་རྟོག་པར་གཞག་གོ། སྤྱོད་ཡུལ་དག་པས་གང་ལ་མྱི་གནས་སྟེ། །སྤྱོད་པ་ནི་སེམས། ཡིད་ཡུལ་ནི་ཡུལ་གི་རྣམ་པ་ཡིན་པ་དང༌། གོང་དུ་སེམས་ཀིས་སེམས་ལ་གཞིགས་ནས་སེམས་སུ་མ་གྲུབ་པས་ནི། སེམས་དག་ཡུལ་ཡུལ་དུ་མ་གྲུབ་པས་ནི་ཡུལ་ཡང་དག འོ་ན་བློ་གར་གཞག་མྱི་གནས་པ་ལ་བློ་གཞག་གོ། རྣམ་ཐར་གསུམ་པོ་ངང་དུ་ཤེས་པར་བྱ། །སེམས་ཀི་བརྟག་ཐབས་ནི། སྐུ་གསུང་ཐུགས་སུ་སྦྱར་ཡུལ་བརྟགས་ན། ཐབས་དང་སྒྲར་སྦྱོར་ཡུལ་སེམས་གཉིས་ཀི་བརྟག་ཐབས་དང་ནི་གསུངས་སུ་སྦྱར་རོ༎ ཐབས་ནི་མ་བྲལ་ཧ་ལ་སྤྱོད་པ་འདྲ། །ཐབས་ནི་ཆོས་ཅན་བསྒྲུབ་པར་བྱ་བ་ནི་མ་བྲལ་བར་བསྒྲུབ། མཐུན་པའི་དཔེ་ནི་དུག་ཧ་ལ་དང་འདྲ། ཐབས་ཐུགས་རྗེ་ཆེན་པོས་འཁོར་བ་ཉིད་མྱེ་ངན་ལས་འདས་པ་དང་མ་བྲལ་བར་སྦྱོར། དེ་དཔེར་ན་སིང་གའ་ལ་རྒྱལ་ཕྲན་གཅིག་གི་གླིང་གིས་རྡོ་ནི་གསེར་རྔུལ་ (དངུལ་)དུ་སྐྱེ་ལ། ཟས་སུ་ནི་དུག་ཧ་ལ་ཟ་བ་དང༌། ཐོག་མ་བུ་ཙ་ཕ་མའི་མངལ་དུ་ཞུགས་པ་བཙས་ཀྱང༌། དུག་ཧ་ལ་ཟོས་པའ་ལ་ཁྲག་ལས་མངལ་དུ་ཞུགས་པ་བཙས་ཀྱང༌། དུག་ཧ་ལ་ཟོས་པའི་ཁུ་གར་གིས་ནི་བཀྲུ་ནུས་ཀི། ཁོ་རོ་འཐུངས་ན་ཕས་གཞན་གིས་དུག་དུ་མཐོང་ན་ཡང་ཁོས་ཟས་ཀྱི་དམ་པ་འཐུང་ངོ༌༎  ཤེས་རབ་མ་གཡོས་ནད་མྱེད་གཏོང་བ་བཞིན། །ཤེས་རབ་ན་ཟོས་ཕན་བསྒྲུབ་པར་བྱས་ན། མི་གཡོས་པ་བསྒྲུབས་པའ་མཐུན་པའི་དཔེ་ནི། སྨན་ནད་མྱེད་དང་འདྲའ། རབ་དུ་ཤེས་པའི་ཤེས་པའི་ཤེས་རབ་ཀྱིས་འཁོར་བ་ཉིད། མྱེ་ངན་ལས་འདས་པ་མ་གཡོས་པར་བསྒྲུབ་མཐུན་པའི་དཔེ་ནི། སྨན་ནད་མྱེད་ནི་གཏོང་བ་དང་འདྲ་བས། སྨན་ནད་མྱེད་པ་གཅིག་གིས་དུག་ཧ་ལ་ནི་གཞག་ནུར་གིས་བྱུང་སྟེ། དུག་ཧ་ལ་ཉིད་སྨན་གི་རང་བཞིན་དུ་གྱུར་པ་དང་འདྲ་བར། ཐབས་ཐུགས་རྗེ་ཆེན་པོས་ཀྱང་འཁོར་བ་བཞག་ནས། མྱེ་ངན་ལས་འདས་པའི་ཚུལ་དུ་མྱོང་བས་ནི། མྱེ་ངན་ལས་འདས་པར་བསྒྲུབས་པས་སངས་རྒྱས་པའོ༎ དྲེན་ (དྲན) བ་ཐིག་(ཐིགས) ལྟར་མྱི་འཁྲུལ་སྒོ་སྲུངས་འདྲ། །དྲན་བ་ན་ཆོས་ཅན་བསྒྲུབ་པར་བྱ་བ་ནི། མྱི་འཁྲུལ་བར་བསྒྲུབ་མཐུན་པའི་དཔེ་ནི་སྒོ་སྲུངས་བར་འདྲ། བདག་གི་རྟོགས་མོས(མོད)་ཀི། རྟོག་པ་དུས་གསུམ་གི་ཚོར་བ་འབྱུང་བ་དེ་ལ་ནི། སྔ་མ་ལ་མྱི་རྟོག། ཕྱི་མ་ལ་མྱི་རྟོག་པར་བསྒོམས། རྣམ་པར་མྱི་རྟོག་པའི་ཉམས་ཤིག་མངོན་སུམ་དུ་འབྱུང༌། དཔེར་ན་ནམ་ལས་ཆར་བབ་ན་ཐིགས་པ་གྱི་འཁྲུལ་བ་དང་འདྲ་བར། ལས་ཀྱི་འཁྲུལ་བ་སྔ་ཕྱི་གང་ལ་ཡང་མྱི་རྟོག་གོ༎  ཤེས་བཞིན་ངོ་ཤེས་རྐུན་མའི་བྱ་ར་འདྲ། ཤེས་བཞིན་ནི་ཆོས་ཅན་བསྒྲུབ་པར་བྱ་བ་ནི། ཤེས་པར་བསྒྲུབ་མཐུན་པའི་དཔེ་ནི་བྱ་ར་བསྟང་(བཏང་)འདྲ། ཤེས་བཞིན་ངོ་ཤེས་པར་བསྒྲོལ་སྟེ། དཔེར་ན་རྐུན་མ་གཅིག་ལྟས་འདབ་དུ་འོངས་ན་བྱ་ར་བཟུང་འདྲ་སྟེ། དེས་འཁྲུལ་པ་རྐུན་མ་དང་འདྲ་བྱུང་བ་ཀུན་བྱུང་ངོ་སྙམ་དུ་བསྒྲུབ་པོ༎ ལྷག་མཐོང་གསལ་བར་བསྐྱོད་པས་མར་མྱེ་འམ། །ལྷག་མཐོང་གསལ་བར་བསྐྱོད་པར་བསྒྲུབ། དཔེར་ན་རྩིག་ཁུང་གི་མུན་པའི་ནང་དུ་མྱེ་མར་བཏང་ན། རྩིག་ཁང་གི་མྱེ་མར་བ་དང་འདྲ་བར་ལྷག་མཐོང་ཤེས་རབ་གི་འོད་དུ་འཕྲོས་པའོ། ཞི་གནས་མྱི་གཡོ་རྒྱ་མཚོ་གཏིང་ལྟར་ལྟེམ། །ཞི་གནས་རླན་འཁྲུད་པའི་ཏིང་ངེ་འཛིན་གིས་འཛིན་ཅིང་གསལ་བར་བྱེད་པའོ༎ དེ་དཔེར་ན་རྒྱ་མཚོ་ནི་མཐའ་མྱི་གཡོ། དབུས་མྱི་འཁྲུག་པ་དང་འདྲ་བར། ཞི་གནས་ནད་པ་དང་འདྲ་བ་ལ། ལྷག་མཐོང་ཤེས་རབ་ཀྱི་འོད། མྱེ་མར་འདྲ་བར་གསལ་ཞིང་བས་བསྐྱོད་པར་བཞིནོ།  དྲུག་པོ་དག་ལས་གཉིས་ཕྱེ་སྟེ། ཐབས་དང་ཤེས་རབ་གཉིས་སུ་དབྱེ། དྲན་པ་ཤེས་བཞིན་གཉིས་སུ་དབྱེ། ལྷག་མཐོང་ཞི་གནས་གཉིས་སུ་དབྱེ།    PT 634-3  ༄། །འཇུག་བཅོས་བློ་བཞག་རིམས་བཞིན་དུ། ཐབས་དང་ཤེས་རབ་གཉིས་སུ་འཇུག དྲན་པ་དང་ཤེས་བཞིན་གིས་ནི་བཅོས། ལྷག་མཐོང་དང་ཞི་གནས་གཉིས་སུ་བློ་བཞག་གོ། །ཞི་གནས་ལྷག་མཐོང་ཆ་མཉམ་བུམ་མྱེ་འམ། ལྷག་མཐོང་ཞི་གནས་ནི། ཆོས་ཅན་བསྒྲུབ་པར་བྱ་བ་ནི་སྙོམས་པར་བསྒྲུབ་མཐུན་པའི་དཔེ་ནི་ (བུམ་ནང་གི་) མར་མྱེ་དང་འདྲ། མྱི་གཡོ་གསལ་བས་མཚོ་གསལ་དང་ (དངས་) བ་འདྲ། དཔེར་ན་ནམ་ཀ་ལ་སྤྲིན་གིས་གོ་ཕྱེ་ནས་གཟའ་སྐར་མང་པོ་འི་གཟུགས་བརྙན་མཚོ་དང་ (དངས་) བའི་ནང་ན་གསལ་བ་དང་འདྲ་བར། ཞི་གནས་རྒྱ་མཚོས་འདྲ་བའི་རླན་འཁྱུད་པའི་ནང་ན་ལྷག་མཐོང་གི་གཟུགས་བརྙན་ཤེས་རབ་ཀྱིས་འོད་གསལ་བ་ལ་བྱ་འོ༎ དེ་ནས་ཀུན་ཏུ་སྣང་གི་ཏིང་ངེ་འཛིན་བསྒོམ་པའི་ཐབས་ལ། དབྱིངས་ལ་མ་གཡོས་ཅིར་ཡང་ས་ལེར་མཁྱེན། །ཀུན་མཁྱེན་ཞེས་བྱ་སྟེ། ཅི་ལྟར་ཀུན་མཁྱེན་འཁོར་བ་དང་མྱེ་ངན་ལས་འདས་པའི་ཆོས་རྣམ་གཉིས་ཀི་དོན་མཁྱེན་ཏེ། མྱེ་ངན་ལས་འདས་པའི་ཆོས་མཁྱེན་པས་ནི། དེ་བཞིན་ཉིད་ཀྱི་ཏིང་ངེ་འཛིན་ལས་ཀྱང་མ་གཡོས་པར། འཁོར་བའི་ཆོས་མཁྱེན་པས་ནི། ཀུན་མཁྱེན་ཡེ་ཤེས་ཆེན་པོ་སྐྱེས་ནས། འགྲོ་བ་ཐམས་ཅད་ཀྱི་བག་ལ་ཉལ་བའི་ཆ་ཕྲ་མོ། རྐང་དང༌། དཔྱི་དེ་དང༌། ལག་པའི་འཁོར་ལོ་འི་བག་ཆགས་ཐམས་ཅད་མ་བསྒྲིབས་པར་ས་ལེར་མཁྱེན།  །ཡོངས་ལ་སྙོམས་པའི་སྙིང་རྗེ་མ་ཆགས་དབྱིངས། །སྙིང་རྗེ་ཆེན་པོ་འི་རྒྱུན་གང་གིས་བསྐྱེད། དེ་ལྟར་བསྟན་པ་དེ་ཡང༌། ཕྱོགས་འམ་ཙམ་ལ་སྙིང་རྗེ་སྐྱེས་པ་མ་ཡིན་ཏེ། སེམས་ཅན་ཐམས་ཅད་ཀུན་ལ་སྙིང་རྗེས་ཁྱབ་པར་གནས་སོ། དབྱིངས་ནི་དེ་བཞིན་ཉིད་ཆོས་ཀྱི་དབྱིངས་སུ་རྟོགས་སོ༎  མཁའ་ལྟར་གོ་འབྱད་(འབྱེད)སྤྲུལ་པ་འབྱུང་བི་(བའི་)རྒྱུ། །དཔེར་ན་ནམ་ཀ་ལ་སྤྲིན་གིས་གོ་ཕྱེ་ནས་གཟའ་སྐར་མ་ལ་གོ་དབྱེ་བ་དང་འདྲའ་བར། དེ་བཞིན་ཉིད་ཀི་ཏིང་ངེ་འཛིན་ནམ་ཀ་དང་འདྲ་བའ་ལ། ཀུན་མཁྱེན་གི་ཡེ་ཤེས་ཆེན་པོས་སྤྲིན་གིས་(གྱི)གོ་ཕྱེ་ནས། བདག་གི་ཡི་གེ་ཨ་དཀར་པོ་ཤེས་པ་རྒྱུ་བ་ན། རྒྱུར་གནས་པ་ནམ་ཀ་ལ་སལ་(གསལ)གིས་རྒྱུའོ༎ མཐའ་གཉིས་མ་ཆགས་ཀུན་བྲལ་ཅི་མ་སྤངས། ཞེས་འབྱུང༌༎ མཐའ་གཉིས་ནི་འཁོར་བ་དང་མྱེ་ངན་ལས་འདས་པའི་མཐར་ཐུག་པའི་ཤེས་རབ་གིས་འཁོར་བའི་མཐའ་ལ་ངང་མ་ཆགས། ཐབས་ཐུགས་རྗེ་ཆེན་པོ་ནི། མྱེ་ངན་ལས་འདས་པའི་མཐའ་ལ་ངང་མ་ཆགས་པ་ཀུན་འཁོར་བའི་མཐའ་དང་བྲལ། རྒྱུ་འི་ཏིང་ངེ་འཛིན་བསྒམ་ (བསྒོམ) བའི་ཐབས་ལ། །   PT 634-4 ཡི་གེ་ཨ་ལས་ཨེ་ཏང་ཁང་ལང་རམ། དེ་བཞིན་ཉིད་ཀྱི་ཏིང་ངེ་འཛིན་ནམ་ཀ་དང་འདྲ་བ་ལ། ཀུན་མཁྱེན་གི་ཡེ་ཤེས་ཆེན་པོས། གོ་ཤག་གིས་ཕྱེ་ནས་བདག་གི་ཡི་གེ་ཨ་དཀར་པོ་ཤེས་པའི་རྒྱུ་བ་ན། རྒྱུར་གནས་པ་ནི་ནམ་ཀ་བར་སྣང་ལ་དཀར་སལ་གིས་བྱུང་བ་ལ་ཡི་གེ་ཨ་ཞེས་བྱའོ། དུག་ལྔའི་ལས་དག་རང་བཞིན་ཡུམ་ལྔ་འི་དབང༌། ཟད་པར་ལྔ་འི་ཏིང་འཛན་བསྒོམ་པ་ནི། །དུག་ལྔ་ནི་འདོད་ཆགས་དང་ཞེ་སྡང་དང་གཏི་མུག་ང་རྒྱལ་འཕྲག་དོག་ལྔའོ། །འབྱུང་བ་ཆེན་པོ་ལྔ་རིམས་བཞིན་སང་ཧ་ར་ན་ཞེས་བསྡུས་པས། ཡི་གེ་འབྲུ་ལྔ་གསེར་གྱི་སྐུད་པ་ལས་རིན་པོ་ཆེས་འབར་བ་བརྒྱུས་པ་བཞིན་དུ་བྲེང་ངེ་བསྒོམ་མོ༎ །དེ་ནས་འབྱུང་བ་ཆེན་པོ་ལྔ་རྩགས་མར་(རྩེགས་)བསྒོམ། །དེ་ནས་ཡི་གེ་འབྲུ་དེ་ལྔ་ཨོཾ་ཨམ་ཧུང་སྭ་ཧ་ལྔ་དུས་གཅིག་དུ་འོད་འཕྲོས་པ་ཡི་གེ་འབྲུ་ལྔ་རང་སྐད་དང་ཆས་དེ། དི་རེ་རེ་སྒྲོགས་པ་ལ་བྱའོ༎ དེ་ནས་ལས་ཀྱི་བཟླས་པའི་ཐབས་བསྟན་པའ། དྲན་བ་སྲོག་ཆགས་བརྩལ་བའ་གསུང་གསུང་ལྟ། །གསུང་རིག་པ་ཡིད་ལ་གསལ་བ་དང་སྦྱར་ཏེ། དེ་རྣམ་པར་མྱི་རྟོག་པར་བསྒོམ་པ་ནི། སྨུག་པའི་ནང་ན་ཤིང་ལྟ་(ལྟར)མུན་པའི་ཐོ་ཡོར་རམ། ཐང་ཤིང་གི་གྲིབ་མ་ལྟ་བུར་ཉོག་ཉོག་པོར་བསྒོམ་པ་ནི་མ་ཡིན་ན། ལྷའི་སྐུར་སྒོམ་པ་དེ་དྲན་བ་དང་སྤྲོག་དུ་བཅས་པ། ཤེས་པས་ཟིན་པ་ཆར་བ་ན། ཡོད་པ་འགྲུམ་པུ་བཏགས་པ་སྦྲེངས་པ་ཞལ་ནས་ཀྱང་གསུངས་ལ། ཁུད་པར་ཡང་བསྒོམ་མོ༎ །སྙན་ཅ་འགུར་ཆུ་ཡན་ལག་འགུལ་འགུལ་ལྟ། །སྐུ་རིག་པ་ཡིད་ལ་གསལ་བ་དང་སྦྱར་ཏེ་སྙན་བ་དང༌། འགུར་ (མགུལ་) དུ་དང༌། ཞབས་གདུབ་དང༌། སེ་མོ་དོ་ལས་བསོགས་པ་ཐམས་ཅད་དཔེར་ན་རིགས་འཛིན་སྡེ་སྣོད་ཀི་ནང་ནས། དེས་ནི་རབ་དུ་བསྐྱོད་པའི་ནེའུ་ལེ་རྐྱལ་བུ་བསྐུལ་བ་བཞིན་འབྱུང་བ་སྟེ། ནེའུ་ལེ་རྐྱལ་བུ་བསྐུལ་ན། རིན་པོ་ཆེ་ཚར་ཚར་འཇིག་པ་དང་འདྲ་བར། སྟོང་སུམ་གི་སྟོང་ཆེན་པོ་དམྱིགས་པ་འོད་ཟེར་གྱིས་ཕྱོགས་བཅུར་བསྐྱོད་པ་ལ་བྱའོ༎ གཞི་ལ་རྡོ་རྗེ་ཡིག་འབྲུ་འབར་འབར་ལྟ། གུག་སྐྱེད་གླད་སྐོར་ཚག་དང་ཟུར་ཕྱིན་ཞིང༌། །རྣམ་གསུམ་གཅིག་དུ་ཡིད་ལ་ཞེན་སེམས་པའ། ར་ (རྭ) རེ་ཁལ་ཁོལ་མྱེད་པར་དྲན་གསལ་རིག ཐུགས་རིག་པ་ཡིད་ལ་གསལ་བ་དང་སྦྱར་ཏེ། ཐུགས་ཀར་ཟླ་བའི་དཀྱིལ་འཁོར་སྲབ་ལ་ཕྱལ་ཐགས་པ་གཅིག བཟུར་ཐབས་སུ་གནས་པ་དེ་འི་དཀྱིལ་འཁོར་དུ་རྡོ་རྗེ་གཅིག འཕྲད་(ཐད)ཀར་གནས་པ་དེའི་མཐའ་མ་ནི་ཡིག་འབྲུས་བསྐོར་ཏེ་གནས་པ་དེ་ལྷན་ཐབས་ནི་མ་ཡིན། རྡོ་རྗེ་ནི་སྦྱར་མ་མ་ཡིན། ཡིག་འབྲུ་ནི་མདོ་རིས་མ་ཡིན། དེ་འདྲེས་ཀྱང་འདྲེས་ལ། གསལ་ཡང་སོ་སོ་ན་གསལ་ཏེ། དཔེར་ན་ཤེལ་དང་བ་ལ་མཚོན་བགྱེ་བ་བཞིན་སོ་སོར་གསལ། རིག་པ་བདེ་ལ་གསལ་བ་དང༌། རྣམ་པ་གསུམ་འམ༌། ཡང་ན་ཟླ་བའམ་དང་རྡོ་རྗེ་དང་ཡིག་འབྲུ་གསུམ་ལ་བྱའོ། །    PT 634-5  ༄། ། །ཏིང་ངེ་འཛིན་གཉིས་པའ་ནི། ཆོས་དང་ཕྱག་རྒྱ་གླུ་བླངས་ནས། །དོན་དམ་པའི་ཆོས་དང་བསྒྲུབ་པའི་ཆོས་དང་བཤད་པའི་ཆོས་སོ། དེ་ལ་དོན་དམ་པའི་ཆོས་ནི་རྣམ་པར་དབྱིངས་སུ་རིག་པ་ལ་བྱ་འོ། བཤད་པའི་ཆོས་ནི་ཕྱག་རྒྱ་ཁྱེ་ (ཆེ) དང་སྦྱར་བ་ནི་བདག་ཕྱག་རྒྱ་ཆེན་པོར་རིག་པ་ལ་བྱ་འོ། །སེམས་ཀྱི་གསུང་གི་ཡིག་འབྲུ་ལས། །བདག་ཀུན་གཞི་རྣམ་པར་ཤེས་པ་གནས་གྱུར་(འགྱུར) བས་ནི། མྱེ་ལོང་ལྟ་བུ་ཡེ་ཤེས་ཀྱི་སྐུ་ཐོབ་ལ། སྐུའི་གཟུགས་བརྙན་དུ་ཟླ་བ་འོ། བདག་གི་ཡིད་གནས་གྱུར་(འགྱུར) བས་ནི། སོ་སོ་ཀུན་དུ་རྟོག་པའི་ཡེ་ཤེས་ཀྱི་སྐུ་ཐོབ་ལ། སྐུའི་གཟུགས་བརྙན་དུ་རྡོ་རྗེ། བདག་གི་ཉོན་མོངས་པའི་ཡིད་གི་རྣམས་པར་ཤེས་པ་གནས་སུ་དག་པ་ནི། མཉམ་བ་ཉིད་ཀྱི་ཡེ་ཤེས་ཀྱི་སྐུ་ཐོབ་ལ་སྐུའི་གཟུགས་བརྙན་དུ་ཡིག་འབྲུ་བར་སྣང་ལ་གསལ། ཡིད་ཀྱི་གསང་སྔགས་བླགས་པས་ནི། །བདག་གི་ཐུགས་ཀ་ནས་ཟླ་བ་དང། རྡོ་རྗེ། ཡིག་འབྲུ་སྣང་བ་དེ་བདག་གི་ལྕེས་ཟླ་བའི་དཀྱིལ་འཁོར་དུ་བསམ། དེ་འི་སྟེང་དུ་རྡོ་རྗེ་རྩེ་ལྔ་པ་གཅིག་བསྣམས་(བསྒོམ་)ལ། བདག་གི་ཐུགས་ཀར་ཡིག་འབྲུ་དང་རྡོ་རྗེ་ཟླ་བ་དང་སྣང་བ་དེ་ཀློག་པ་ལ་བྱའོ། །གསང་སྔགས་དག་ཅིང་བཟླས་བརྗོད་གསལ། དེ་ལྟར་བྱས་ན་ངག་གི་གསང་སྔགས་ནི་དག་ལ། སེམས་ཀི་བཟླས་བརྗོད་ནི་གསལ་བར་བྱའོ༎ ཏིང་ངེ་འཛིན་གསུམ་པ་ནི། །ཡི་གེ་མྱི་འགྱུར་འཕྲེང་བར་རྒྱུས། དྲིལ་བུ་སྒྲ་ལྟར་རྒྱུན་མྱི་ཆད། །ཡི་གེ་ཐམས་ཅད་ཀི་ལུགས་གིས་སྒྲ་ནི་མྱི་འགྱུར། ཡི་གེ་འབྲུ་ནི་འགྱུར་ཏེ། ཅི་མངོན་ཞེ་ན་ཨོཾ་གཅིག་པུ་ལ་ཡང་སྒྲ་ནི་མྱི་འགྱུར། སྒྲས་བསྐོར་ཏེ་བྲུང་ནི་འགྱུར་ཏེ། ཨོཾ་ནི་ཨ་རུ་མྱི་འགྱུར། ཧུང་ནི་སྦར(སྭར)་མྱི་འགྱུར། སྦ་(སྭ)ནི་ཧང་མྱི་འགྱུར་ཏེ་བྲེང་ངེ་(ངེར)གནས་སོ། འོད་ཀྱི་འདུ་འཕྲོ་འགལ་མྱི་ཚུལ། །འོད་བསྐོར་བ་དང་སྦྱར་ཏེ་ཡི་གེ་འབྲུ་ལྔ་དཔེར་ན། འགར་བའི་སྦུར་མྱེ་ན་ཚ་ཚ་འཕྲོ་བ་དང་འདྲ་བར། འོད་ཟེར་ཕུ་དུང་ཙམ་སྣ་ལྔའི་ནང་ཚ་ཚ་དང་འདྲ་བར། ཡི་(ཡིག་)འབྲུ་ལྔ་རང་སྐད་རང་གིས་སྒྲོགས་ནས་རིམ་པར་ཟློག་གོ།  སླར་འདུས་པ་ལ་ཚིག་གིས་ནོན། །ཚིག་བསྐོར་བ་དང་སྦྱར། གསང་བའི་རྗེས་ཧུང་བཅུ་འདྲིག་བྱ་བ་ཧུང་རྐྱང་པ་བྱ་མིན་ཏེ། དེས་མྱི་ཕན། དེ་ལྟར་རིགས་ལྔ་འི་སྙིང་པོ་བཅུ་བར་ཡང་ཧུང་བཛྲ་འདྲིག་ཀྱང་རྒྱན་ལ། བདག་གི་ལྟེ་བ་དབུས་ཀྱི་འཁོར་ལོས་མར་བཙིར་རྡོ་རྗེ་ལམ་དུ་བྱུང༌། ཡུམ་གི་མཁའ་ལ་བས་(བབས་)སྒལ་ཚིགས་རྟ་བསྐྱོད༎  PT 634-6 འདྲེན་ཚུལ་བརྐུགས་(བཀུག་)པའི་ཧཱུཾ་དང་སྦྱར། དབུགས་བསྐོར་བ་དང་སྦྱར། ཧུར་བྱ་བ་ནི་ཕར་སྤྲོ་བ་ཡིན་ཏེ། དེ་སྐད་མྱི་བགྱི། ཧུང་ནང་དུ་ཚུར་བརྡུབ་བོ། ཏིང་ངེ་འཛིན་བཞི་པ་ནི། །བདག་གི་ཤངས་ཀི་གཡོན་དུ་ནི་མ་གིས་ཐིམ་བར་བསམ་མོ༎ འཁོར་ཚེ་དད་པས་འདུན་པ་ནི། །འཕྲེང་གདོང་(རྡོག) ཆེ་ཙམ་བརྒྱའ་རྩ་བརྒྱད་བསམས་ཏེ། མཐའ་རྡོ་རྗེ་དང་ཡིག་འབྲུས་བསྐོར་ཏེ། ཐོག་མ་ཁོ་ནར་རིག་པ་ཡིད་ལ་གསལ་བའ་སྟེ། གཅིག་སྙིང་པོ་ཟུར་ཕྱིན་དང༌། གཉིས་སོ་འོད་གསལ་བ་དང༌། གསུམ་བསྙེན་པའི་མཇུག་རྫོགས་པ་དང༌།  ལས་བྱ་བ་དང་བཞི་སྟེ། འཕྲེང་བ་འཁོར་གཅིག་ལ། སྐལ་བ་བརྒྱའ་རྩ་བརྒྱད་ཀྱི་སྡིག་དུས་གཅིག་དུ་བྱང་ངོ༌། རྟོགས་པའི་ཚུལ་ཚུལ་གིས་ཕྱག་འཚལ་ཞིང༌། ། དེ་ལྟར་ཡང་རྟོགས་པའི་ཡེ་ཤེས་དང་འདུན་བ་ནི། ཕྱི་གཟུང་བའི་ཡུལ་མ་སྐྱེས་པའི་ཡུལ་ལ་ནི། འཛིན་པའི་སེམས་ལ་བདག་མྱེད་པའི་རིགས་པས་ནི། ཡུལ་མ་སྐྱེས་པའི་དབྱིངས་སུ་རྟོགས་སོ༎ གཟུང་འཛིན་གཉིས་མྱེད་ངང་དུ་འཁྲིལ། །ལུས་ཅན་བསོད་ནམས་འཕེལ་བར་འགྱུར། །ཡང་རྟོགས་པའི་ཡེ་ཤེས་དང་ལྡན་པས་ནི། བསོད་ནམས་ཀྱི་ཚིགས་རྫོགས་ནས། ཡུལ་འཛིན་པའི་སེམས་ལ་བདག་མྱེད་པས་ནི། ཡེ་ཤེས་ཀི་ཚོགས་རྫོགས་པས། ཡབ་ལྷག་མཐོང་འབིགས་པའི་རྡོ་རྗེ་དང་ལྡན་བ་ནི། འཇུག་ཚུལ་དུ་གནས་ལ། ཡུམ་ཞི་གནས་གི་རླན་འཁྱུད་པའི་ཏིང་ངེ་འཛིན་དང་ལྡན་བས་ནི་ཡབ་ལ་ཚུར་འདུད། ཚུལ་དུ་(ཚུར) མདུན་དུ་གདའ་གདའ་ལྟར་བལྟས་ན། གུས་པ་(པར)གསོལ་བ་འདེབས་པའི་ཚུལ༎ ཏིང་ངེ་འཛིན་རྫོགས་སྷོ༎   * * * * * * * * * *
