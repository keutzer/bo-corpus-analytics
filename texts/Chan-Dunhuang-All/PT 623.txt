ཨོཾ་ཨཿཧཱུྂ་བཛྲ་གུ་རུ་པདྨ་སིདྡྷི་ཧཱུྂ༔Pelliot tibétain 623 [24] the Rdo rje¹i ting nge 'dzin.   PT 623_1R ༄། །རྡོ་རྗེ་ཏིང་ངེ་འཛིན་གྱི་ཆོས་ཀྱི་ཡིག་གེའི་ལེའུ་གཅིག་སྟེ་མགོ་ནན་གྱི་ལེའུའོ། །འདི་བཞིན་བདག་གི་ཐོས་པ་དུས་གཆིག་ནའ། སངས་རྒྱས་རྒྱལ་པོ་ཁྱབ་གྱི་(ཁབ་ཀྱི)མཁར་ཆེན་པོ་རི་གྱི་ཤ་གུར་ལ་དགེ་སློང་ཅེན་པོ་ཁྲི་ཕྲག་གཅིག་དང༌། ལྷན་གཆིག་སྟེ་ཀུན་གྱང་(ཀྱང་)དགྲ་བཆོམ་(བཅོམ་)བའི་ལས་ཐོབ་པ་དེའི་མྱིང་ལ་ཤ་རི་བུ་དང་མེའུ་དགལ་(མོའུ་འགལ་)གྱི་བུ་དང༌། རབ་འབྱོར་དང༌། དེ་ལྟ་བུ་ལ་སྩོགས་ཏེ། དགྲའ་བཅོམ་པ་དང༌། ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་མྱི་ཉིས་སྟོང་དང་ལྷན་ཆིག་སྟེ། དེའི་མྱིང་ལ་གྲོལ་ཐར་བྱང་ཅུབ་སེམས་དཔའ་སེམས་གྱི་རྒྱལ་པོ་བྱང་ཆུབ་སེམས་དཔའ། ཆགས་མྱེད་བྱང་ཆུབ་སེམས་དཔའ་དེ་ལྟ་བུ་ལ་སྩོགས་པའི་བྱང་ཆུབ་སེམས་དཔའ་དང༌། ཡང་ཡ་རབས་མྱི་བརྒྱད་ཁྲི་ཡོད་པ་དང་ལྷན་གཅིག་སྟེ། དེའི་མྱིང་ལའ་ཡ་རབས་ཙངས་པར་སྤྱོད་པ། ཡ་རབས་ཙངས་པར་སྤྱོད་པ་ཆེན་པོ་ཡ་རབས་ཞུ་ཏེ་དང༌། དེ་ལྟ་བུ་ལ་སྩོགས་པ་དང༌། ཡང་ལྷ་དང་ཀླུ་དང་གནོད་སྦྱིན་དང་དྲི་ཟ་དང་ལྷ་མ་ཡིན་དང༌། ནམ་ཀ་ལྡིང་དང་མྱིའམ་ཇི་དང་ལྟོ་འཕྱེ་ཆེན་པོ་དང་མྱི་དང་མྱི་མ་ཡིན་པ་ལ་སྩོགས་པ་འབུམ་ཁྲི་ཕྲག་དྲུག་ཅུ་ཡོད་དེ། དེའི་ཚེ་བཙུན་པ་ཕལ་མང་པོས་འགོར་པར་(པོའི་འཁོར་གྱིས་)བསྐོར་ནས་ཕལ་མང་པོ་པ་རྣམས་ལ་ཐེག་པ་ཆེན་པོ་ཆོས་མྱིང་རོ་གཆིག་པའ། ཡང་དག་པའི་དབེན་པ་མཙན་ (མཚན་)མ་མྱེད་པའི་སྐྱེ་བ་མྱེད་པ། བདེན་བ་མྱི་འགྱུར་བའི་དབྱིངས། ཕྱི་མོའི་ཚོར་བ་ཕན་པ་སྤྱོད་པར་བཤད་དོ། །ལ་ལ་ཞིག་གིས་ཡིག་གེ་འདི་ཐོས་ཏེ། ཚིག་བཞིའི་ལེའུ་གཆིག་ཡན་ཆད་མནོས་ཏེ་གཟུངསུ་བཟུང་ནའ།   PT 623_1V མྱི་དེས་སངས་རྒྱས་གྱི་ཡེ་ཤེས་གྱི་སར་འཆུད་ཅེས་བྱའོ། །ཐབས་སྥྱད་(སྤྱད་)དེ་སེམས་ཅན་ལ་བསྟན་བསླབས་ནས། སེམས་ཅན་གྱི་དགེ་བའི་བཤེས་ཉེན་(གཉེན)ཆེན་པོ་བྱ་ནུས་སོ། །སངས་རྒྱས་གྱིས་ཡིག་གེ་འདི་བཤད་ཟིན་ནས། སྒྱིལ་(སྐྱིལ་)མོ་གྲུང་(ཀྲུང)དུ་བཞུགས་ནས་མོད་བཞིན་རྡོ་རྗེའི་ཏིང་ངེ་འཛིནད་དུ་ཞུགས་སྟེ་ལུས་དང་སེམས་མྱི་གཡོའ་འོ། །དེའི་ཚེ་ཕལ་མང་པོ་ནང་ན་དགེ་སློང་མྱིང་ཨ་ཀ་ད་ཞེས་བྱ་བ་ཞིག་ཡོད་པའ། འདུག་པ་ལས་ལངས་ཏེ་ཐལ་མོ་སྦྱར་ཕུས་(པུས་)མོ་བཙུགས། ཡིད་གྱི་གཞུང་བསླབ་པར་བྱས་ཏེ་ལེའུ་ཚིགས་སུ་བཆད་པ་བཤད་དོ། །བྱམས་པ་ཆེན་པོ་གང་མཆོག་བཙུན། །ཤེས་རབ་སྥྱད་(སྤྱད་)པས་ཐོགས་ཐོག་པ་མེད། །སེམས་ཅན་རྒྱ་ཆེར་བསྒལ་(བརྒལ)བའི་ཕྱིར། །དབེན་པ་གཆིག་གི་གཞུང་བཤད་པའ། །སྥྱད་པ་ཀུན་གྱང་རོ་གཆིག་ལམ། །མཐའ་བུཏེག་པ་ཆུང་མྱི་སྥྱོད། །བཤད་པ་ཀུན་གྱང་གཞུང་རོ་གཆིག །མྱི་བདེན་ཐམས་ཅད་ཀུན་དང་བྲལ། །སངས་རྒྱས་ཡེ་ཤེས་ས་ལ་བཞུགས། །མྱི་འགྱུར་ཡང་དག་བདེན་པའི་དབྱིངས། །ཐོས་ཀུན་འཇིག་རྟེན་ཁམས་ནས་བྱང༌། །མ་གྲོལ་མ་ཐར་ཡོང་ཡེའ་མྱེད། །གྲངས་མེད་བྱང་ཅུབ་སེམས་དཔའ་རྣམས། །ཐམས་ཆད་ཀུན་གྱང་སེམས་ཅན་སྒྲོལ། །ཕལ་ཕྱིར་(ཕར་ཕྱིན་)ཡངས་ཤིང་ཟབ་པའ་དྲིས། །སྟོང་པ་ཞི་བའི་ཆོས་མཅནད་(ཅན)རིག །མྱི་འགྱུར་གནའས་པ་དེའ་རུ་བཞུགས། །ཡང་དག་གཤེགས་པའི་ཡེ་ཤེས་ཐབས། །དེ་ཕྱིརམངོནད་  PT 623_2R ་ངའི་སེམས་ཐམས་ཅད་ཕྱི་མོ་ནས་སྟོང་པ་མྱི་གཡོ་བ་སྟེ། སྟོང་པའི་སེམས་ཐོབ་ནས་སེམས་སྒྱུ་མར་སྤྲུལད་པ་མྱེད་དོ། །སྒྱུ་མའང་མྱེད་སྤྲུལ་པའང་མྱེད་ན་གདོད་སྐྱེ་བ་མྱེད་པ་ཐོབ་བོ། །སྐྱེ་བ་མྱེད་པའི་སེམས་ནི་སྤྲུལ་པ་མྱེད་པ་ལ་གནས་སོ། །གྲོལ་ཐར་བྱང་ཅུབ་སེམས་དཔའས་སངས་རྒྱས་ལ་གསོལ་པའ། །བཙུན་པ་སེམས་ཅན་གྱི་སེམས་ཕྱི་མོ་ནས་སྟོང་ཞིང་མྱི་གཡོ་འོ། །སྟོང་ཞིང་མྱི་གཡོ་བའི་སེམས་ཅན་ལ། གཟུགས་དང་མཙན་(མཚན་)མ་མཆིས་ནའ། ཇི་ལྟ་བུར་སྤྱད་པ་སྦྱངས་ན་ཕྱི་མོའི་སེམས་སྟོང་པ་ཐོབ་པར་རུང་བ་སངས་རྒྱས་གྱི་བྱམས་པའི་ཐུགས་རྗེས་དགྲོལད་བཤད་པར་སྟོནད་ཏོ། །སངས་རྒྱས་གྱིས་གསུངས་པའ། བྱང་ཆུབ་སེམས་དཔའ་སེམས་སོ་ཆོག་གི་མཙན་(མཚན་)མ་ནི། ཕྱི་མོ་ནས་ཕྱི་མོ་མྱེད་དོ། ཕྱི་མོ་ནས་ཕྱི་མོའི་གནས་མྱེད་དེ། སྟོང་ཞིང་མྱི་གཡོ་ང་སྐྱེ་བ་མྱེད་དོ། །སེམས་ལ་སྐྱེ་བ་མྱེད་ན་གདོད་སྟོང་པ་མྱི་གཡོ་བར་ཞུགས་པའོ། །སྟོང་པ་མྱི་གཡོ་བའི་སེམས་གྱིས་ས་ནས་མོད་བཞིན་སེམས་སྟོང་པ་ཐོབ་བོ། །ཕོ་དགེ་བ་མཙན་མ་མྱེད་པའི་སེམས་ལ་ནི་སེམས་གྱང་མྱེད། ངའང་མྱེད་དེ་ཆོས་སོ་ཆོགི་མཙན་མའང་དེ་དང་མཙུངས་སོ། །གྲོལ་ཐར་བྱང་ཆུབ་སེམས་དཔའས། སངས་རྒྱས་ལ་གསོལ་པའ། བཙུན་བ་སེམས་ཅན་ཐམས་ཆད་ལ་ང་ཡོད་པ་དང་སེམས་ཡོད་པ་ཆོས་གག་སྥྱད་པས་ཚོར་ཏེ། སེམས་ཅན་དེ་དག་མཆིངས་པ་འདི་ལས་འབྱུང་ཞིང་བྲལ་བར་བགྱིའ། སངས་རྒྱས་གྱིས་གསུངས་པའ། ཕོ་དགེ་བ་ང་ཡོད་པ་ནི་རྒྱུ་རྐྱེན་བཅུ་གཉིས་ལ་རྟོག་ཏུ་བཙུད་ན། རྒྱུ་རྐྱེན་བཅུ་གཉིས་ནི་ཐོག་མ་རྒྱུ་དང་འབྲས་བུ་ལས་འབྱུངོ། །   PT 623_2V རྒྱུ་དང་འབྲས་བུ་གཡོས་པ་ནི་སེམས་གྱི་སྥྱོད་པ་ལས་ལངས་ཏེ། སེམས་གྱང་མྱེད་ན་ལུས་མྱེད་པ་ལྟ་སྨོས་གྱང་ཇི་དགོས། ང་ཡོད་ན་ནི་མཐོང་བ་ཡོད་པའང་ཞི་བར་བྱའོ། །ང་མྱེད་ན་ནི་མཐོང་བ་མྱེད་པའང་ཞི་བར་བྱའོ། །སེམས་སྐྱེས་ན་ནི་ཞི་བའི་རང་བཞིན་གྱང་ཞི་བར་བྱའ། །སེམས་ཞི་ན་སྐྱེ་བའི་རང་བཞིན་གྱང་ཞི་བར་བྱའོ། །མཐོང་བའི་རང་བཞིན་དེ་ཞིན་ (བཞིན)གདོད་ཡང་དག་པའི་དབྱིངས་སུ་ཞུགས་སོ། །ཇིའི་ཕྱིར་ཞེ་ན་ཕྱི་མོ་ནས་སྐྱེ་བ་མ་ཞིའོ། །མ་ཞི་མ་སྐྱེས་མ་ཞི་མ་སྐྱེས་ནའ་མྱི་སྐྱེ་མྱི་ཞི་སྟེ་ཆོས་སོ་ཆོག་གྱང་དེ་བཞིནད་ནོ། །གྲོལ་ཐར་བྱང་ཆུབ་སེམས་དཔས་སངས་རྒྱས་ལ་གསོལ་པའ། །བཙུན་བ་སེམས་ཅན་ལ་ལས་ཆོས་སྐྱེ་བར་མཐོང་བའི་ཚེ་མཐོང་བ་གང་ཞི་བར་བགྱིའ། །སངས་རྒྱས་གྱིས་གསུངས་པའ། བྱང་ཅུབ་སེམས་དཔའ་སེམས་ཅན་ལ་ལས་ཆོས་སྐྱེ་བར་མཐོང་བའི་ཙེ་མྱེད་པ་མཐོང་བའ་ཞི་བར་བྱའོ། །ཆོས་ཞི་བར་མཐོང་བའི་ཚེ་ཡོད་པ་མཐོང་བས་ཞི་བར་བྱའོ། །མཐོང་བ་དེ་ཞི་ན་མྱེད་པ་ཡང་དག་པའི་ཆོས་ཐོབ་སྟེ། མྱི་འགྱུར་བའི་ངོ་བོ་ཉིད་དུ་ཞུགས་ནས་མྱི་འགྱུར་བ་ལས་སྐྱེ་བ་མྱེད་དོ། །གྲོལ་ཐར་བྱང་ཆུབ་སེམས་དཔའས་སངས་རྒྱས་ལ་གསོལ་པའ། །བཙུན་བ་སེམས་ཅན་དེ་དག་འག་སྐྱེ་བ་མ་མཆིས་པ་ལ་གནས་པར་བགྱི་ན་དེ་ནི་སྐྱེ་བ་མ་མཆིས་པ་ལགས་སོ། །སངས་རྒྱས་གྱིས་གསུངས་པའ། སྐྱེ་བ་མེད་པ་ལ་གནས་པ་ཉིད་ནི་སྐྱེ་བ་ཡིན་ནོ། དེ་ཇིའི་ཕྱིར་ཞེ་ན་གནའས་པ་མེད་སྐྱེ་བའང་མྱེད་ན་གདོད་སྐྱེ་བ་མྱེད་པ་ཡིན་ནོ། །བྱང་ཆུབ་སེམས་དཔའ་སྐྱེ་བ་དང་སྐྱེ་བ་མྱེད་པའ་སྐྱེ་བ་སྥྱད་པས་སྐྱེ་བ་བསྩལད་ཏོ། །སྐྱེ་བ་དང་ཞི་བ་ཆིག་   PT 623_3R སེམས་དང་ངར་བྲལ་བ་ཐོབ་ནས། སྟོང་པ་མཙན་མ་མྱེད་པ་ལ་ཞུགས་ཏེ། ཤིནད་དུ་རྒྱ་ཆེ་ཞིང་ཡངས་པས། ཀུན་གྱིས་ཡང་དག་པར་མདུད་པ་ཆོད་པ་དང༌། ཟག་པ་ཟད་པ་ཐོབ་བོ༎ ༎རྡོ་རྗེ་ཏིང་ངེ་འཛིན་གྱི་ཆོས་གྱི་ཡི་གེའི་ལེའུ་གཆིག་སྟེ་སྐྱེ་བ་མྱེད་པ་སྥྱོད་པའི་ལེའུའོ༎  ༎དེའི་ཚེ་སེམས་གྱི་རྒྱལ་པོ་བྱང་ཅུབ་སེམས་དཔའས། སངས་རྒྱས་གྱིས་ཁམས་གསུམ་གྱི་ཕྱི་ལོགས་སུ་འབྱུང་བའི་ཆོས་བསམ་གྱིས་མྱི་ཁྱབ་པ་བཤད་པ་ཐོས་ནས་འདུག་པ་ལས་ལངས་ཏེ། སོར་མོ་བསྣོལ་ཐལ་མོ་སྦྱར་ནས་ཚིགསུ་བཅད་པས་དྲིས་པའ། །ཡང་དག་པར་གཤེགས་པས་གཞུང་བཤད་པའ། །འཇིག་རྟེནད་འབྱུང་བའ་གཟུགས་མ་མཆིས། །སྐྱེ་བ་ཐམས་ཆད་ཟད་པར་གྱིས། །ཟག་ཡོད་ཟག་པ་ཐོབ་ལགས་སམ། །བདུད་དང་སྟོང་པ་སེམས་ང་ཆད། །དོན་སྐྱེ་བའ་མ་མཆིས་ལགས། །ཇི་ལྟར་སྐྱེ་བ་མ་མཆིས་ལ། །སྐྱེ་བ་མྱེད་པའི་མནགས་ཕ་མཆིས། ། །དེ་ནས་སངས་རྒྱས་གྱིས་སེམས་གྱི་རྒྱལ་པོ་བྱང་ཆུབ་སེམས་དཔའ་ལ་བཀའ་སྩལ་དཔའ། །ཕོ་དགེ་བ་སྐྱེ་བ་མྱེད་པའི་ཆོས་གྱིས་མནགས་པ་ནི་ཆོས་ལ་ཕྱི་མོ་ནས་སྐྱེ་བ་མྱེད་དོ། །སྥྱོད་དོ་ཆོག་སྐྱེ་བ་མྱེད་དེ། སྐྱེ་བ་མྱེད་པ་སྥྱད་པ་ཡང་མྱེད་ན། སྐྱེ་བ་མྱེད་པའི་མནགས་པ་ཐོབ་པ་ནི་སྒྱུ་མ་མྱི་བདེན་པ་ཡིན་ནོ། །སེམས་གྱི་རྒྱལ་པོ་བྱང་ཆུབ་སེམས་དཔའས་གསོལ་པ། །བཙུན་པ་སྐྱེ་བ་མྱེད་པའི་མནགས་པ་ཐོབ་པ་ནི། སྒྱུ་མ་མྱི་བདེན་བ་ལགས་ན་ཐོབ་པ་ཡང་མ་མཆིས། མནགས་པ་ཡང་མ་མཆིས་ན། སྒྱུ་མ་མྱི་བདེན་བའ་མ་ལགས་པའི་རིགསོ༎   PT 623_3V སངས་རྒྱས་གྱིས་གསུངས་པའ། མ་ཡིན་ནོ་ཇི་ལྟར་ཞེ་ན་ཐོབ་ཕ་ཡང་མྱེད་མ་དགས་པའང་མྱེད། དེ་ནི་ཐོབ་པ་ཡོད་པ་ཡིན་ནོ། །ཐོབ་པ་ཡོད་ཆགས་པ་ཡོད་ན་དེ་ནི་སྐྱེ་བ་ཡོད་པ་ཡིན་ནོ། །སྐྱེ་བ་ཡོད་ལ་ཐོབ་པ་ཡོད་ན་ཐོབ་པ་ཡོད་པའི་ཆོས་ཏེ། ཀུན་གྱང་སྒྱུ་མ་མྱི་བདེན་པ་ཡིནད་ནོ། །སེམས་གྱི་རྒྱལ་པོ་བྱང་ཆུབ་སེམས་དཔས་གསོལ་པའ། བཙུན་པ་ཇི་ལྟ་བུ་ན་མནགས་པ་མ་མཆིས། སྐྱེ་བ་མ་མཆིས་པའི་སེམས་སྒྱུ་མ་མྱི་བདེན་པ་མ་ལགས་ཤེས་བགྱིའ། སངས་རྒྱས་གྱིས་གསུངས་པའ། མནགས་པ་མྱེད་སྐྱེ་བ་མྱེད་པའི་སེམས་ཤེས་བྱ་བ་ནི་སེམས་ལ་གཟུགས་དང་མཙན་མ་མྱེད་དེ། དཔེར་མྱེའི་འབར་བཞིན་དུ་མཚུངས་ཏེ། ཤིང་གྱི་ནང་ན་འདུག་མོད་གྱི་ག་ལ་འདུག་པའི་གནས་མྱེད་དོ། །རང་བཞིན་ནི་མྱི་འགྱུར་ཡང་དག་ན་མྱིང་དང་མཁན་ཡོད་དུ་ཟད་གྱིའ། རང་བཞིན་བཙལད་དུ་མྱི་རྙེད་དོ། །དེའི་གཞུང་བརྗོད་པའི་ཕྱིབ་མྱིང་བརྙན་བཤད་ན། མྱིང་རྙེད་པར་མྱི་རུང་ནས། སེམས་གྱི་མཙན་མ་ཡང་དེ་བཞིན་ཏེ་གནས་མྱི་མཐོང་ངོ༌། །སེམས་དེ་ལྟར་ཡིན་པར་རིག་ནའ་གདོད་སྐྱེ་བའི་སེམས་མྱེད་དོ། །ཕོ་དགེ་བ་སེམས་དེའི་རང་བཞིན་གྱི་མཙན་མ་ནི་ཤིང་ཐོག་ཨ་མི་ལག་དང་མཙུངས་ཏེ། ཕྱི་མོ་རང་ལས་གྱང་མྱ་སྐྱེས། གཞན་ལས་གྱང་མ་སྐྱེས། སྥྱི་ལས་གྱང་མ་སྐྱེས། རྒྱུ་མྱེད་པ་ལས་སྐྱེས་པ་ཡང་མ་ཡིནད། སྐྱེ་བའ་མྱེད། དེ་ཇི་ལྟ་ཞེ་ནའ། རྐྱེན་རྗེས་ཤིང་འདས་པའི་ཕྱིར་རོ། །རྐྱེན་གཡོགས་པ་ལའང་སྐྱེ་བ་མྱེད། རྐྱེན་འདའས་པ་ལ་ཞི་བ་མྱེད་དེ། མངོན་པ་དང་མྱི་མངོན་བའི་མཙན་མ་ཡང་མྱེད་དོ། །ཕྱི་མོའི་གཞུང་སྟོང་ཞི་སྟེ་མྱེད་པའི་  PT 623_4R ཇི་ལྟ་ཞེ་ནའ་སེམས་ཅད་ཐམས་ཆད་ཕྱི་མོ་ནས་ཚོར་བས་ནའ། རྟག་པར་ཚོར་བ་གཆིག་སྤྱད་དེ། སེམས་ཆན་གྱི་རྣམས་ཚོར་བར་བྱས་སོ། །སེམས་དེ་དག་ཀུནད་ཕྱི་མོའི་ཚོར་བའ་ཐོབ་པར་བྱས་ཏེ། སེམས་ཡིད་རྣམས་ཚོར་བས་སྟོང་ཞིང་མྱི་གཡོའ་ལ་སྐྱེ་བ་མྱེད་དོ། །ཇི་ལྟ་ཞེ་ནའ་ཕྱི་མོའི་ངོ་བོ་ཉིད་ཡང་དག་པར་འགྱུརད་བས་ནའ། ཕྱི་མོ་ནས་གཡོའ་བ་མྱེད་དོ། །ཆགས་མྱེད་བྱང་ཅུབ་སེམས་དཔའས་གསོ་ལད་པའ། རྣམ་པར་ཤེས་པ་ཀུནད། རྐྱེནད་གྱི་ཁམས་ལས་ལངས་ན། གཆིག་པོར་ལྟར་མྱི་གཡོའ་བར་རུང༌། སངས་རྒྱས་གྱིས་གསུངས་པའ། ཁམས་ཐམས་ཆད་ཀྱང་ཕྱི་མོ་ནས་སྟོང༌། རྣམ་པར་ཤིས་(ཤེས་)པ་ཐམས་ཆད་ཀྱང་ཕྱི་མོ་ནས་སྟོང་པ་ལའ། རྐྱེནད་གྱི་རང་བཞིན་མྱེད་ནའ་ཇི་ལྟ་བུར་རྐྱེནད་ལས་ལངས་ཤེས་བྱའ། ཆགས་མྱེད་བྱང་ཆུབ་སེམས་དཔཱས་གསོལ་པའ། ཁམས་སོ་ཆོག་སྟོང་པ་ཇི་ལྟར་མཐོང༌། སངས་རྒྱས་གྱིས་གསུངས་པའ། མཐོང་བ་ཉིད་མྱི་བདེན་བ་ཡིནད་ནོ། །ཇི་ལྟ་ཞེས་ན་ཡོད་དོ་ཆོག་ཐམས་ཆད་སྐྱེ་བའ་མྱེད། མཙན་མའང་མྱེད་དེ། ཕྱི་མོ་ནས་རང་གྱི་མྱིང་མྱེད་པས་ཀུན་གྱང་སྟོང་པ་མྱི་གཡོ་སྟེ། ཆོས་སོ་ཆོག་གི་མཙན་མའ་དེ་དང་མཙུངས་སོ། །སེམས་ཅད་ཐམས་ཆད་གྱི་ལུས་གྱང་དེ་དང་མཙུངས་ཏེའ། ལུས་གྱང་མྱེད་ན་ཇི་ལྟ་བུར་མཐོང་ཞེས་བྱའ། ཆགས་མྱེད་བྱང་ཆུབ་སེམས་དཔའས་གསོལ་པའ། ཁམས་ཐམས་ཆད་གྱང་སྟོང༌། ལུས་ཐམས་ཅད་  PT 623_4V གྱང་སྟོང༌། རྣམ་པར་ཤེས་པ་ཐམས་ཆད་གྱང་སྟོང་ན། ཚོར་བའང་སྟོང་བའི་རིགས་སོ། །སངས་རྒྱས་གྱིས་གསུངས་པའ། ཚོར་བ་གཆིག་པོ་ཞེས་བྱ་བ་ནི་མྱི་ཞིགས་མྱི་དེངས་ཏེ་ཡང་དག་པར་མྱི་འགྱུར་བའི་ངོ་བོ་ཉིད་ནི་སྟོང་པའང་མ་ཡིནད། མྱི་སྟོང་བའང་མ་ཡིནད། བསྟོང་བའང་མྱེད། མྱི་སྟོང་བའང་མྱེད་དོ། །ཆགས་མྱེད་བྱང་ཆུབ་སེམས་དཔའས་གསོལ་པའ། ཁམས་གྱི་རྣམས་གྱང་དེ་བཞིན་ཏེ། སྟོང་པའི་མཚན་མའང་མ་མཆིས། སྟོང་པའི་མཚན་མ་མཆིས་པའང་མ་མཆིས་སོ། །སངས་རྒྱས་གྱིས་གསུངས་པའ་དེ་ཡིན་ནོ། །ཁམས་ཤེས་བྱ་བ་དེ་ནི་ཕྱི་མོའི་ངོ་བོ་ཉིད་ཡང་དག་པར་མྱི་འགྱུར་བས། ཡང་དག་པར་མི་འགྱུར་བའི་ཕྱི་བོའི་ངོ་བོ་ཉིད་ལའང་གནའས་མལ་མྱེད་དོ། །ཆགས་མྱེད་བྱང་ཆུབ་སེམས་དཔའས་གསོལད་པའ། ཚོར་བའང་དེ་དང་བཙུངསྟེ་གནའས་མལ་མ་མཆིས་སོ། །སངས་རྒྱས་གྱིས་གསུངས་པ་དེ་ཡིན་ནོ། ཚོར་བའ་ལ་གནའས་མྱེད་པས་ནའ་གཙང་དགབ་བོ། །གཙང་དགབ་ལ་ཚོར་བའ་མྱེད་དོ། །ཅིའང་གནའས་མྱེད་པས་ནའ་གཙང་དང་(དྭངས)སྟེ། གཙང་དགབ་ལའ་ཁ་དོག་མྱེད་དོ། །ཆགས་མྱེད་བྱང་ཆུབ་སེམས་དཔའས་གསོལ་པའ། སེམས་དང་མྱིག་དང་རྣམ་པར་ཤེས་པའང་དེ་དང་བཙུངསྟེ། བསམ་གྱིས་མྱི་ཁྱབ་བོ། །སངས་རྒྱས་གྱིས་གསུངས་པའ། སེམས་དང་དམྱིག་དང་རྣམ་པ་ཤེས་པའང་དེ་དང་བཙུང་སྟེ་བསམ་གྱིས་མྱི་ཁྱབ་བོ། །ཇི་ལྟ་ཞེས་  PT 623_5R ཇི་ཕྱིར་ཞེ་ནའ་མྱ་ངན་ལས་འདའས་པ་ནི་ཕྱི་མོ་ཅོར་(ཚོར་)བའི་ཕན་བ་སྟེ། ཕྱི་མོའ་ཕན་བ་ནི་མྱ་ངན་ལས་འདའས་པའོ། །མྱ་ངན་ལས་འདའས་པའི་ཚོར་བའི་ཤས་(གཤིས་)ཉིད། ཕྱི་མོ་ཚོར་བའི་ཤས་(གཤིས་)ཡིན་ཏེ། ཚོར་བའི་ངོ་བོ་ཉིད་ཀྱང་ཐ་དད་པ་མྱེད་མྱ་ངན་ལས་འདའས་པ་ཡང་ཐ་དད་པ་མྱེད་དོ། །ཚོར་བའང་ཕྱི་མོ་ནས་སྐྱེ་བ་མྱེད། མྱ་ངན་ལས་འདའས་པའང་སྐྱེ་བ་མྱེད། །ཚོར་བའི་ཕྱི་མོ་ཟད་པ་མྱེད། མྱ་ངན་འདའས་པའང་ཟད་པ་མྱེད་དེ། མྱ་ངན་འདའས་པ་ཕྱི་མོ་འདའས་ནའ་མྱ་ངན་ལས་འདའས་པ་ཐོབ་པ་མྱེད་དོ། །མྱ་ངན་འདའས་པ་ཐོབ་པ་མྱེད་ནའའ་ཇི་ལྟར་བུར་འདུག་པ་ཡོད་ཆེས་བྱའ། ཕོ་དགེའ་བ་ཚོར་བ་ནི་མྱ་ངན་ལས་འདའས་པ་ལ་མྱི་ཆགས་སོ། །ཇི་ལྟ་ཞེ་ན་ཚོར་བ་ནི། ཕྱི་མོ་ནའ་སྐྱེ་བ་མྱེད་དེ། སེམས་ཆན་གྱི་དྲི་མ་དང་བྲལ་ལོ། །ཚོར་བ་ནི་ཕྱི་མོ་ནས་མྱེད་དེ། སྟོང་བས་མྱང་ངན་ལས་འདའས་པའི་གཡོ་བ་དང་བྲལ་ལོ། །དེ་ལྟ་བུའི་སར་འདུགས་པས། སེམས་ལ་འདུག་པའི་གནས་མྱེད་དེ། འབྱུང་འཇུག་མྱེའད་པས་གཙང་དག་པའི་ཤེས་པས་ཆུད་དོ། །ཆགས་མེད་བྱང་ཆུབ་སེམས་དཔའས་གསོལ་འ། གཚང་དག་པའི་ཤེས་པ་ལའ་ཆུད་པའི་གནའས་མཆིས་སམ། གནའས་ཐོབ་པ་མཆིས་སམ། དེས་ཆོས་ཐོབ་བམ། སངས་རྒྱས་གསུངས་པ་དེ་མ་ཡིན་ནོ། །ཇི་ལྟ་ཞེ་ན་དཔེར་བུ་སླད་པ་དང་བཚུངསྟེ(མཚུངས་ཏེ)། ལག་ན་གསེར་གྱི་དོང་ཚེ་ཐོགས་ན་(ནས)ཡོད་པའ་མ་ཤེས་ཏེ། ཕྱོགས་བཆུའ་(ཅུར)བགྲོད་ནས་ལོ་ལྔ་བཆུ་ལོནད་ཏེ། དབུལ་རྒྱང་ཞིང་ཤིན་ཏུ་ཉོན་མོངས་ནས། སློངས་མོ་འབའ་ཤིག་གྱིས་ལུས་  PT 623_5V གསོལད་གྱང་མྱི་གང་མྱི་ཆོག་ནས། དེའི་པས་(ཕས)བུ་དེ་ལྟ་བུ་ཡོད་པ་མཐོང་ནས། བུ་ལ་སྨས་(སྨྲས་)པ་ཁྱོད་གསེར་གྱི་གསེར་གྱི་དོང་ཙེ་ཁྱེར་བ་ཅིའི་ཕྱི་ནས་བླངསྟེ་སྤྱད་ལ། ཇི་དགོའས་པའ་ཆོག་པར་མྱི་བྱའ། བུ་དེས་དྲན་ནས་གསེར་གྱི་དོང་ཚེ་རྙེད་དེ། སེམས་ལ་ཤིན་ཏུ་དགའ་ནས་དོང་ཚེ་རྙེད་ཆེས་ཟེར་རོ། །པས་(ཕས)བུ་བསླད་པ་ལ་སྨྲས་པའ། ཁྱོད་དགའ་བར་མ་བྱེད་ཆིག གསེར་གྱི་དོང་ཚེ་རྙེད་པ་ནི། ཁྱོད་ཉིད་གྱི་ནོར་ཡིན་དེ། ཁྱོད་གྱིས་གུད་ནས་རྙེད་པ་མ་ཡིན་ན་ཇི་ལྟ་བུར་དགའར་རུང༌། ཕོ་དགེའ་བ་གཚང་དག་པའི་ཤེས་པ་ཡང་དེ་དང་མཚུངསྟེ། ཕྱི་མོ་ནས་འབྱུང་བའི་མཚན་མ་མྱེད། ད་གདོད་ཞུགས་པ་མ་ཡིན་ནའ། སྔོན་བསླད་པའི་ཕྱིར་གྱི། མྱེད་པའི་ཕྱིར་མ་ཡིན་ནོ། །ཙོར་(འཚོལ)བའི་ཡོན་གྱི་གདོད་ཞུགས་པ་ཡིན་ནོ། །ཆགས་མྱེད་བྱང་ཆུབ་སེམས་དཔའས་གསོལ་པའ། པ་(ཕ)དེས་བུ་བསླད་པར་རིག་ནའ། ཅིའི་བསླད་ནས་ལོ་ལྔ་བཆུའི་ཕར་དུ་ཕྱོགས་བཆུ་(ཅུར)བགྲོད་དེ། དབུལ་རྒྱང་ལ་ཤིན་དུ་ཉོན་མོངས་ན་བསྒོའ། སངས་རྒྱས་གྱིས་གསུངས་པའ། ལོ་ལྔ་བཆུ་ལོན་ཞེས་བྱ་བ་ནི་ཡུད་ཙམ་ཞིག་བསམས་པས་སེམས་གཡོས་པའོ། །ཕྱོགས་བཆུ་བགྲོད་པ་ནི་རིང་པོར་སོང་སྟེ། ཁྱབ་པར་ཆགས་པའོ། །ཆགས་མྱེད་བྱང་ཅུབ་སེམས་དཔའས་གསོལ་པའ། ཇི་ལྟ་བུར་ཡུད་ཙམ་བསམས་པས་སེམས་གཡོའ་ཞེས་བགྱིའ། སངས་རྒྱས་གསུངས་པ་ཡུད་ཙམ་བསམས་པས་པས་སེམས་གཡོའས་བ་ནི། ལྔ་པུང་(ཕུང)ཆིག་ཆར་སྐྱེས་སོ། །ལྔ་པུང་སྐྱེས་པའི་ནང་ན་ངན་པ་བཆུ་ཚང་ངོ༌། །ཆགས་མྱེད་བྱང་ཆུབ་སེམས་དཔའས་གསོལད་པའ། རིང་པོར་སོང་སྟེ། ཁྱབ་པར་ཆགས་པ་དང༌། ཕྱོགས་བཆུ་བགྲོད་པ་དང༌། ཡུད་ཙམ་བསམ་སྟེ། སེམས་སྐྱེས་པས་ངནད་པའ་ལྔ་བཆུ་  PT 623_6R ཚང་ན་ཇི་ལྟ་བུར་སེམས་ཆན་དེ་དག་ཡུད་ཙམ་སེམས་དཔའ་མྱི་སྐྱེ་བར་བགྱིའ། སངས་རྒྱས་གྱིས་གསུངས་པ། སེམས་ཆན་དེ་དག་སེམས་གྱི་ཤེས་པ་བདེ་བར་འདུག་པར་བྱསྟེ། རྡོ་རྗེའི་སེམས་ལ་གནའས་ན་སེམས་མྱི་གཡོའ་སྟེ། ལྡང་དུབ་མྱེད་པས་སེམས་རྟག་པར་བདེ་ཞིང་བག་ཡངས་པས། ཡུད་ཙམ་བསམ་བ་མྱེད་དོ། །ཆགས་མྱེད་བྱང་ཆུབ་སེམས་དཔའས་གསོལ་པའ་བསམ་གྱིས་མྱི་ཁྱབ་བོ། །ཚོར་བའི་སེམས་མ་སྐྱེས་ནའ་དེའི་སེམས་བདེའ་ཡངསྟེ། ཕྱི་མོ་ཚོར་བའི་བསོད་པ་མ་ལགས་སོ། །བསོད་པ་ལ་གཡོའ་བ་མ་མཆིས་པས་རྟག་པར་མཆིས་ཏེ། མ་མཆིས་པ་ལ་ལགས་སོ། །མ་མཆིས་པ་ཡང་མ་མཆིས། མ་ཚོར་བ་ཡང་མ་མཆིས་པ་ཡང་མ་ལགས། ཚོར་བས་ཙོར་(འཚོལ)བ་མ་མཆིས་བར་རིག་ན། ཕྱི་མོའི་བསོད་པ་དང༌། ཕྱི་མོའི་ཚོར་བའོ། །ཚོར་བ་གཚང་དང་(དྭངས་)བས། གཙང་དང་བ་ལ་གོས་པ་མ་མཆིས་པས་མྱི་འགྱུར་མྱི་ལྡོགས་ཏེ། ངོ་བོ་ཉིད་ཡང་དག་པར་མྱི་འགྱུར་བས་ནའ། བསམ་གྱིས་མྱི་ཁྱབ་བོ། །སངས་རྒྱས་གྱིས་གསུངས་པའ། དེ་ཡིན་ནོ། །ཆགས་མྱེད་བྱང་ཆུམ་སེམས་དཔའས། ཚིག་དེ་སྐད་ཐོས་པ་དང༌། ཡོད་མ་མྱོང་བ་ཐོས་སྟེ། ཚིགསུ་བཆད་པ་བཤད་དོ། །བཙུན་པའ་ཚོར་ཆེན་བཙུན་པའ་ཡིས། །བསམ་མྱེད་པ་འི་ཆོས་སྐྱེ་བཤད། །སེམས་སྐྱེ་མྱེད་ཆིང་བསམ་བ་མྱེད། །སེམས་རྟག་སྐྱེ་ཞིང་ཤི་བ་མྱེད། །གཆིག་ཚོར་ཕྱི་མོ་ཚོར་བ་བསོད། །ཕྱི་མོ་ཚོར་བ་རྣམས་ལ་བསོད། །གསེར་གྱི་དོང་ཙེ་རྙེད་དང་མཙུངས། །རྙེད་པ་ཉིད་ནི་རྙེད་མ་ཡིནད། །དེ་ནས་ཕལ་མང་པོས་ཅིག་དེ་སྐད་བཤད་པ་ཐོས་ནས། ཀུན་གྱི་ཕྱི་མོ་སོར་(མོར་སོན་)བའི་བསོད་པ་ཤེས་རབ་གྱིས་ཕ་ལོགས་སུ་(ཀྱི་ཕ་རོལ་ཏུ་)ཕྱིན་པ་ཐོབ་བོ། །  PT 623_6V རྡོ་རྗེ་ཏིང་ངེ་འཛིནད་གྱི་ཡི་གེ་ལེའུ་ལྔ་སྟེ། ཡང་དག་པའི་བདེན་བའི་དབྱིངས་སུ་འཇུག་པའི་ལེའུའོ།  །དེ་ནས་ཡང་དག་པར་གཤེགས་པས་ཚིག་འདི་སྐད་དུ་གསུངསོ། །བྱང་ཅུབ་སེམས་དཔའ་རྣམས་ལ་སྩོགས་པ་ཕྱི་མོའི་བསོད་པ་ཟབ་མོར་ཞུགས་སྟེ་བསྒྲལད་དུ་རུང་བའི་སེམས་ཅན་ལ་ཕྱིན་ཆད་དུས་བཞན་གྱི་ཙིའང་ཆོས་དེ་བཞིན་བཤད་པའི་རིགས་སོ། །དུས་དང་བསོད་པ་ལྷན་མྱི་གཆིག་འགལ་བ་དང་མྱི་འགལ་བར་བཤད་པའ། འཐུནད་(མཐུན)པའང་མྱེད་ཐ་དད་པའང་མྱེད། དེ་མཅམས་དེ་བཞིནད་བཤད་པའི་རིགས་སོ། །ཐམས་ཆད་གྱི་ཡིད་གྱི་ཤེས་རབ་དྲངས་ལ་ཐབས་ཆད་མཁྱེན་པའི་ཡེ་ཤེས་གྱི་མཙོར་(མཚོར)ཆུད་པར་ཕབས་སྟེ། རུང་བའི་རྣམས་སྟོང་པའི་རླུང་ལ་བརྙབས་པའ། བཞིནད་མ་བྱ་བར་ཕལ་དེ་དག་ཀུནད་རོ་གཆིག་གི་འཕྲུལད་གྱིའོ་མ་ཐོབ་པར་བྱོས་ཤིག འཇིག་རྟེནད་དང་འཇིག་རྟེནད་མྱེད་པ་འདུག་པ་དང༌། འདུག་པའི་གནས་མྱེད་པ་སྟོང་པ་ལྔ་ལ་བྱུང་འཇུག་པ་དང༌། བླང་ཞིང་བཏང་བ་མྱེད་དོ། །ཇི་ལྟ་ཞེ་ན་ཆོས་རྣམས་ནི་མཙན་མ་སྟོང་པ་སྟེ། ཆོས་གྱི་ངོ་བོ་ཉིད་མྱེད་པ་མྱེད་དོ། །མྱེད་པ་མྱེད་པའང་མ་ཡིནད༌། མྱེད་པ་མ་ཡིནད་ན་ཡོད་མྱེད་གྱང་མྱེད་དོ། །ཡང་དག་པ་མྱི་འགྱུར་བའི་ངོ་བོ་ཉིད་ནི་ཡོད་མྱེད་ལ་མྱི་ཆགས་ཏེ། ཡོད་མྱེད་དེ་ཡང་མྱེད་དོ། །ཐ་མལ་པ་དང་འཕྲུལ་གྱི་ཤེས་རབ་གྱིས་ནི་མྱི་མངོན་པ་དཔག་ནུས་སོ། །བྱང་ཆུབ་སེམས་དཔའ་རྣམས་ལ་སྩོགས་པས་དེ་ལྟ་བུའི་བསོད་པ་རིག་ན་གདོད་བྱང་ཅུབ་ཐོབ་བོ། །དེེའི་ཚེ་ཕལ་གྱི་ནང་ན་བྱང་ཅུབ་སེམས་དཔའ་མྱིང་མཐུའི་ཆེན་ཞེས་བྱ་བ་ཞིག་ཡོད་པ་འདུག་པ་ལས་  PT 623_7R སེམས་ལས་གྱུར་པས་སྐྱེས་སོ། །སེམས་ལ་མྱི་བདེན་པ་མྱེད་ན་ཐ་དད་པའི་ཁམས་གྱང་མྱེད་དོ། །མཐུའ་ཆེན་བྱང་ཆུབ་སེམས་དཔའས་གསོལ་པ། སེམས་གཙང་དང་ན་ཁམས་གྱི་རྣམས་མྱི་སྐྱེའའོ། །སེམས་དེ་དང་ན་ཁམས་གསུམ་མ་མཆིས་པའི་རིགས་སོ། །སངས་རྒྱས་གྱིས་གསུངས་ལའ། དེ་ཡིན་ནོ། །བྱང་ཅུབ་སེམས་དཔའ་སེམས་ལས་ནི་ཁམས་མྱི་སྐྱེའོ། །ཁམས་ལས་ནི་སེམས་མྱི་སྐྱེའོ། །ཇི་ལྟ་ཞེ་ན་ཁམས་མཐོང་ངོ་ཆོག་ནི་སེམས་འདྲ་ཤིག་གིས་མཐོང་སྟེ། སེམས་ལས་སྒྱུ་མ་མ་རྫུས་ན་ཇིའང་མཐོང་བ་མྱེད་དོ། །བྱང་ཆུབ་སེམས་དཔའ་ནང་ལོགས་ན་སེམས་ཅན་མྱེད་དེ། རང་བཞིནད་གསུམ་སྟོང་ཞིང་མྱི་གཡོའན་གདོད་བདག་ཆག་ཅེས་བྱ་བའང་མྱེད། ཁོང་ཆག་ཅེས་བྱ་བའང་མྱེད་དེ། ཞུགས་པ་གཉིས་ཤེས་བྱ་བ་ཡན་ཆད་གྱི་སེམས་གྱང་མྱི་སྐྱེད་ན་དེ་ལྟ་བུ་བསོད་པ་ཐོབ་པས། གདོད་ཁམས་གསུམ་ཡང་མྱེད་དོ། །མཐུའ་ཆེན་བྱང་ཅུབ་སེམས་དཔའས་གསོལད་པའ། ཇི་ལྟ་བུར་ན་ཞུགས་པ་གཉིས་སེམས་ལས་མ་སྐྱེས་ཤེས་བགྱིའ། སེམས་ཕྱི་མོ་ནས་མྱི་སྐྱེ་ན་ཇི་ལྟ་བུར་ཞུགས་པ་ཡོད་ཅེས་བགྱིའ། སངས་རྒྱས་གྱིས་གསུངས་པའ། ཞུགས་པ་གཉིས་ཤེས་བྱ་བ་གཆིག་ནི་གཞུང་ཞུགས་པའོ། །གཉིས་ནི་སྤྱོད་པ་ཞུགས་པའོ། །གཞུང་ཞུགས་ཤེས་བྱ་བ་ནི་སེམས་ཅན་རྣམས་ཀྱི་ཡང་དག་པའི་ངོ་བོ་ཉིད་ཐ་མྱི་དད་པ་ཟབ་དུ་ཡིད་ཅེས་པའོ། །གཅིག་གྱང་མྱི་གཆིག འཐུནད་གྱང་མྱི་འཐུན་ན་ཕྱི་རོལ་གྱི་རྡུལ་གྱིས་བསྒྲིབས་ཤིང་ཆོད་དོ། །མ་སོང་མ་འོང་སྟེ་ཚོར་བ་ཞུགས་པ་ལ་ཏིང་ངེར་  PT 623_7V གནས་ནས་སངས་རྒྱས་གྱི་ངོ་བོ་ཉིད་ལ་རྟོག་པར་བཏགས་ན་ཡོད་པའང་མྱེད། མྱེད་པའང་མྱེད་དེ། བདག་གྱང་མེད་གཞན་གྱང་མྱེད། ཐ་མལ་པ་དང་འཕྲུལད་རྣམས་གཉིས་གྱང་མྱེད་དོ། །རྡོ་རྗེ་སེམས་གྱིའ་སར་སྲན་ཐུབ་པར་གནས་ཏེ། །མྱི་འགྱུར་ན་སྟོང་པ་ལ་མྱི་གཡོའ་ཞིང་བྱ་བ་མྱེད་དེ། །རྣམ་པར་བཏག་པ་མྱེད་ནའ། དེའི་མྱིང་གཞུང་ཞུགས་པའོ། །སྐྱོད་པ་ཞུགས་ཤེས་བྱ་བ་ནི་སེམས་ལའ་ཡོ་ཞིང་གཡོ་བ་མྱེད། གྲིབ་མ་ལ་ནི་འབབ་ཅིང་འགྱུར་བ་མྱེད་དེ། ཡོད་པ་རྣམས་གྱི་གནས་ལ་སེམས་མྱི་གཡོ་ཞིང་བཙལ་བ་མྱེད། །རླུང་གྱིས་བསྐྱོད་གྱང་མྱི་གཡོ་བ་ནི་དཔེར་ས་ཆེན་པོ་དང་མཚུངས་སྟེ། །སེམས་དང་ང་མྱི་བྲལ་ཞིང་བཏང་ལ་སེམས་ཅན་བསྒྲལ་བའི་ར་མདའ་བྱ་ན་སྐྱེ་བའང་མྱེད། གཟུགས་གྱང་མྱེད་དེ། བླང་བའང་མྱེད། གཏང་འང་མྱེད་དོ། བྱང་ཅུབ་སེམས་དཔའ་སེམས་ལ་བྱུང་འཇུག་མྱེད་ན། བྱུང་འཇུག་མྱེད་པའི་སེམས་ཞུགས་པ་ནི་མ་ཞུགས་པས་ན་མྱིང་བཞུགས་ཤེས་བྱའོ། །བྱང་ཅུབ་སེམས་དཔའ་དེ་ལྟ་བུའི་ཞུག་པའི་ཆོས་ནི་ཆོས་གྱི་མཙན་མ་མྱི་སྟོང་སྟེ། །མྱི་སྟོང་བའི་ཆོས་ནི་སྟོང་པར་མྱེད་དོར་རོ། །ཇི་ལྟར་ཞེ་ན་མྱེད་པའང་མ་ཡིན་བའི་ཆོས་ལ་ལེགས་པའི་ཆོས་ཆོག་ཙང་སྟེ། སེམས་ཀྱང་མྱེད། གྲིབ་མའང་མྱེད་དེ། ཆོས་ཉིད་གཙང་དང་ངོ། །མཐུ་ཆེན་བྱང་ཆུབ་སེམས་དཔའས་གསོལ་པའ། །ཇི་ལྟ་བུར་ན་སེམས་གྱང་མྱེད། གྲིབ་མའང་མྱེད་དེ། །ཆོས་ཉིད་ནི་གཙང་དང་ཞེས་བགྱིའ། །སངས་རྒྱས་གྱིས་གསུངས་པའ། །སྟོང་པ་མྱི་གཡོ་བའི་ཆོས་ལ་ནི་སེམས་གྱི་རྣམས་པར་ཤེས   PT 623_8R པའི་ཆོས་མྱེད། །སེམས་མངགས་ཏེ༌། ཡོད་པའི་ཆོས་མྱེད། སྟོང་པའི་མཚན་མའི་ཆོས་མྱེད། །ཁ་དོག་གྱི་མཚན་མའི་ཆོས་མྱེད། སེམས་མྱི་འཐུན་བའི་ཆོས་མྱེད། །སེམས་ལ་བྱ་བ་མྱེད་པས་འཐུན་བའིཆོས་གྱང་མྱེད། གྲིབ་མ་སྣང་བའང་མྱེད། མངོན་བར་བསྟནད་པའང་མྱེད། བདག་གི་རང་བཞིན་ཡང་མྱེད། ཐ་དད་པའང་མྱེད། མྱིང་ཡང་མྱེད༌། མཚན་མའང་མྱེད་དོ། །གཞུང་ཇི་ལྟ་ཞེས་བྱས་ན་མྱི་གཡོ་བའི་ཕྱིར་རོ། །གཡོ་བ་མྱེད་པའི་ཆོས་ལ། གཡོ་བ་མྱེད་པའང་མྱེད་དེ། གཡོ་བ་མྱེད་དོ། །མྱེད་པའང་མ་ཡིན་ཏེ། མྱི་གཡོ་བ་ཡོད་དོ། །ཇི་ལྟ་ཞེ་ན་ཕྱི་མོའི་གཞུང་གི་ཆོས་ནི་གཞུང་ཡང་མེད། ཕྱི་མོའང་མྱེད༌། རྩོད་པ་དང་རྩོད་པ་རྣམས་དང་བྲལ་ཏེ་དེའི་མཚན་མའང་མྱི་མཐོང་ངོ། །བྱང་ཆུབ་སེམས་དཔའ་དེ་ལྟ་བུའི་གཙང་མའི་ཆོས་སྐྱེ་བས་བསྐྱོད་དེ་སྐྱེས་པ་མྱེད། ཞི་བས་ཞི་བར་བྱསྟེ་ཞི་བ་མྱེད། མཐུ་ཆེན་བྱང་ཅུབ་སེམས་དཔའས་གསོལད་པ། །བསམ་གྱིས་མྱི་ཁྱབ་བོ། །དེ་ལྟ་བུའི་ཆོས་གྱི་མཚན་མ་འདུས་པ་ལས་གྱང་མ་གྲུབ། །འབའ་ཤིག་ལས་མ་གྲུབ། །འབའ་ཤིག་ཀྱང་མ་ལགས། གྲོགས་ཀྱང་མ་ལགས། མ་འདུས་མ་གྱེས་མ་སྐྱེས་མ་ཤི། འོངས་པ་དང་སོང་བ་དང་སོང་བ་དང༌། འདུག་པའི་མཚན་མའང་མ་མཆིས་ཏེ། བསམ་གྱིས་མྱི་ཁྱབ་བོ། །སངས་རྒྱས་གྱིས་གསུངས་པ་དེ་ཡིན་ནོ། །བསམ་གྱིས་མྱི་ཁྱབ་བོ། །བསམ་གྱིས་མྱི་ཁྱབ་པའི་སེམས། །སེམས་ཀྱང་དེ་བཞིན་ནོ། །ཇི་ལྟ་ཞེས་ན་མྱི་གཡོ་བའི་སེམས་ལ་ཐ་དད་པ་མྱེད་དེ། སེམས་ལ་ཕྱི་མོ་ནས་མྱི་གཡོ་བས་ན། སེམ་སཅན་གྱིས་སངས་རྒྱས་གྱི། ངོ་བོ་ཉིད   PT 623_8V གཆིག་ཀྱང་མྱི་གཅིག། ཐའང་མྱི་དད་དེ། སེམས་ཅན་གྱི་ངོ་བོ་ཉིད་ཕྱི་མོ་ནས་སྐྱེ་ཤི་མྱེད་དོ། །སྐྱེ་ཤིའི་ངོ་བོ་ཉིད་གྱི་ཕྱི་མོ་མྱང་ངན་ལས་འདའས་པ་སྟེ། ངོ་བོ་ཉིད་གྱི་མཚན་མ་ཕྱི་མོ་ནས་མྱི་གཡོའ་སྟེ། མྱི་གཡོ་བ་ལའ། གཡོ་བ་མྱེད་པས་ནའ། ཆོས་སོ་ཆོག་གི་མཚན་མ་ནི་རྐྱེན་ལས་ལངས་པ་མྱེད་དོ། །ལངས་པའི་མཚན་མའི་ངོ་བོ་ཉིད་ནི་མྱི་གཡོའོ། །མྱི་གཡོ་བ་ལ་འཆི་བའང་གཡོ་བ་མྱེད་དོ། རྒྱུ་རྐྱེན་གྱི་ངོ་བོ་ཉིད་གྱི་མཚན་མ་ཕྱི་མོ་ནས་སྟོང་སྟེ་མྱེད་ནའ་རྐྱེན་གྱི་རྐྱེནད་དང་སྟོང་པའི་སྟོང་པ་ལའ་རྐྱེནད་ལས་ལྡང་བའ་མྱེད་དོ། །རྐྱེནད་གྱིས་ཆོས་སོ་ཆོག་ནི་བསླབ་པའི་སེམས་གྱིས་མྱི་བདེན་བའི་མཚན་མ་མཐོང་ངོ། །མངོན་བར་ན་ཕྱི་མོ་ནས་མྱི་སྐྱེས་ཏེ། རྐྱེན་གྱི་ཕྱི་མོ་ནས་མྱེད་པས་ནའ་སེམས་མྱི་གཡོ་བའི་ཆོས་གྱི་གཞུང་ནི་རང་གྱི་ངོ་བོ་ཉིད་སྟོང་པའོ། །སྟོང་པའི་རྒྱལ་པོ་དང་མཚུངསྟེ། ཕྱི་མོ་ནས་འདུག་གནས་མྱེད་ནའ༌། མྱི་ཐ་མལ་པའི་སེམས་གྱིས་མྱི་བདེན་བའི་རྣམ་པར་བརྟགས་པས་མཐོང་ངོ། །ཡང་དག་པའི་མྱི་གཡོ་བའི་མཚན་མ་ལ་ནི་ཕྱི་མོ་ནས་ཡོད་མྱེད་མྱེད་དོ། །ཡོད་མྱེད་གྱི་མཚན་མ་ནི་སེམས་གྱི་རྣམས་པར་ཤེས་པ་བའ་(འབའ)ཤིག་གྱིས་མཐོང་ངོ། །བྱང་ཆུབ་སེམ་དཔའ་མྱི་གཡོ་བའི་སེམས་གྱི་ཆོས་ནི་རང་གི་ངོ་བོ་ཉིད་མྱེད་པ་མ་ཡིནད༌། རང་གི་ངོ་བོ་ཉིད་ཡོད་པའང་མ་ཡིནད་ཏེ། །མྱི་ཡོད་མྱི་མྱེད་དོ། །བྱང་ཆུབ་སེམས་དཔའ་མྱེད་པ་མྱི་མྱེད་པའི་མཚན་མ་ནི། ཚིག་གིས་བཤད་པའི་མཚན་མ་མྱེད་དོ། །ཇི་ལྟ་ཞེས་ནས་ཡང་དག་པའི་མྱི་གཡོ་བའི་   PT 623_9R མྱོས་པ་སངས་གྱང༌། བསྐལད་པ་འགྲངས་གྱི་བར་དུའ་འོན་གྱང་མྱི་ཚོར་རོ། །ཅང་ཞུ་ན་གདོད་ཚོར་ཏེ༌། དེ་ནས་གདོད་སྤྱོད་པ་འདི་སྤྱད་པས། མྱིས་སངས་རྒྱས་གྱི་ལུས་ཐོབ་བོ། །དཔེར་མྱི་དེས་ལོག་སྲེད་བཏང་ལ་སྤྱོད་པ་དྲུག་དུ་ཞུགས་ཏེ། །སྤྱོད་པའི་ས་ནས་སྐད་ཆིག་བསམས་པས་སེམས་དང་ན། ཡང་དག་པར་མྱི་འགྱུར་བར་སྣང་བར་ཀའ་(དཀའ)སྟེ། རྡོ་རྗེ་ཤེས་རབ་གྱི་སྟོབས་གྱིས་ཚེ་གཆིག་གིས་ཐོགས་པས། སེམས་ཆན་ཐརད་པར་བསྒྲལ་དེ། བྱམས་པ་དང༌། སྙིང་རྗེ་བ་ཟད་པར་མྱེད་དོ། །མཐུ་ཆེན་བྱང་ཆུབ་སེམས་དཔའས་གསོལད་པའ། །དེ་ལྟ་བུའི་མྱིས་ནི་ཚུལ་ཁྲིམས་ཀྱང་མྱི་གཟུང་བའི་རིགས་ཏེ། དགེ་སྦྱོང་དག་ལའང་རི་མོ་མྱི་གུས་པའི་རིགས་སོ། །སངས་རྒྱས་གསུངས་པའ། །མྱི་དགེ་བ་དང༌། ལེ་ལོ་བ་དང་སེམས་མཚོའི་འདབ་རླབས་བཞིན་བ་ལ་ནི་ཚུལ་ཁྲིམས་བཤད་དོ། །སེམས་གྱི་ས་བརྒྱད་གྱི་ཤེས་པའི་མཚོ་ནི་དང་གུའི་ཤེས་པའ་ནི་གཙང་མར་བབ། །རླུང་གྱིས་ནི་གཡོ་བར་མྱི་ནུས། རླབས་དང༌། འདབ་ཡང་མྱི་ལྡང་བ་ནི་ཚུལ་ཁྲིམས་གྱི་ངོ་བོ་ཉིད་སྟོང་པ་དང་མཚུངས་པས། །འཛིན་པ་རྣམས་བསླད་ཆིང་ཕྱིན་ཆི་ལོགས་ཏེ༌། དེ་ལྟ་བུའི་མྱི་ནི་བདུན་དང་དྲུག་ནི་མྱི་སྐྱེའ། འདུས་པའི་རྣམས་ནི་བགགས་ཤིང༌། ཐུབ་པས་སངས་རྒྱས་གསུམ་ལས་མ་བྲལ་དེ། བྱང་ཆུབ   PT 623_9V གཡོས་ནས་མཚན་མ་མྱེད་པ་གསུམ་ལའ་སེམས་བཞིན་དུའ་ཟབ་དུ་ཞུགས་པས། དཀོན་མཆོག་གསུམ་ལ་ཤིནད་ཏུ་གུསྟེ། ཅོག་མ་སྟོརད་པས། དགེ་སྦྱོང་བདག་ལ་རི་མོ་གུས་པར་མྱེད་པ་མ་ཡིནད་ནོ། །བྱང་ཆུབ་སེམ་དཔའ་དྲ་མ་དེ་ནི་འཇིག་རྟེནད་གྱི་གཡོ་མྱི་གཡོའ་ཆོས་ལ་ཆགས་ཏེ། སྟོང་པ་གསུམ་གྱི་ཕུང་པོར་ཞུགས་པས། །ཡོད་པ་གསུམ་གྱི་སེམས་ཞིའོ། །མཐུན་ཆེན་བྱང་ཅུབ་སེམས་དཔའས་གསོལད་པའ། །དྲ་མ་དེ་ནི་འབྲས་བུ་ཆོག་ཙང་(གཙང་)བས། །ཡང་དག་པར་གཤེགས་པ་སངས་རྒྱས་གྱི་མཛོད་ཐོབ་སྟེ། སངས་རྒྱས་གྱི་བྱད་དང༌། གཟུགས་གྱི་སངས་རྒྱས་དང༌། དེ་ལྟ་བུའི་སངས་རྒྱས་གྱི་གནའས་ནས་བྱང་ཅུབ་གཡོས་པས་གསུམ་འདུས་པའི་ཚུལ་ཁྲིམསུ་ཆུད་དེ། དེའི་མཚན་མ་ལ་ནི་མྱི་ཆགས་པས་ཁམས་གསུམ་གྱི་སེམས་ཞིའོ། །སྟོང་པའི་ས་ལ་ཡང་མྱི་གནའས་ནའ། ཕལ་རུང་བ་མ་བཐངསྟེ(བཏང་སྟེ)། གདུལ་(རྡུལ)བ་མྱེད་པའི་སར་ཞུགས་པ་བསམ་གྱིས་མྱི་ཁྱབ་བོ། །དེ་ནས་ཤ་རི་བུས་འདུག་པ་ལ་ལངསྟེ། མདུན་དུ་ཚིགསུ་བཅད་པ་བཤད་དོ། ། །ཤེས་རབ་མཚོ་ནི་ཆོག་ཆིང་ཙང་(ཅིང་གཙང་)། །མྱ་ངན་འདའས་མཁར་(ཁར)མྱི་ཆགས་ཏེ། །དམ་པའི་མེ་ཐོག་པད་མོ་བཞིནད། །སྔོ་འཐོན་ལས་ནི་འབྱུང་མ་ཡིནད། །སངས་རྒྱས་བསྐལད་པ་གྲངས་མྱེད་དུའ། །མྱང་ངན་འཁྲུག་པ་ཀུནད་མ་མ་བཐང་(མཐར་བཏང་)། །འཇིག་རྟེན་བསྒྲལད་ནས་གདོད་ཐོབསྟེ། །པད་མོ་རྫབ་ནས་བྱུང་དང་མཚུངས། །དྲུག་སྤྱོད་པ་འི་ས་དེ་ནི། །བྱང་ཅུབ་སེམས་དཔའི་སྤྱོད་པའོ། ། །སྟོང་པ་གསུམ་གྱི་པུང་པོ་དེ། །   PT 623_10R ་དྲང་པོའི་ལམ། །ངསུ་ཆགས་མྱེད་འཁོརད་པར་བྱས། །སངས་རྒྱས་གྱིསུ་བཤད་པ་བཞིནད། །འོངས་པ་ཡང་ནི་སླར་ཡང་འོངས། །ཅོག་ཆིང་ཚང་ནས་འདོད་བྱུང་ངོ། །སེམས་ཆན་(དེ་དག་ཐམས་)ཅད་ཀྱང༌། །ང་བཞིན་གཆིགསྟེ་གཉིས་མྱེད་བྱས། །སྔར་འོངས་པ་དང་ཕྱིས་འོངས་པ། ཀུནད་ཀྱང་དྲང་ཙོར་འཛེག་པར་བྱས། ། །དེ་ནས་སངས་རྒྱས་གྱིས། ཤ་རི་བུ་ལ་བཀའ་སྩལད་པ། །་བོ། །ཁྱོད་གྱིས་ཕྱིས་བྱང་ཅུབ་གྱི་ལམ་གྲུབ་ནའ། །གྲངས་མྱེད་པའི་སེམས་ཆན་ཤི་བའི་སྡུག་བསྔལ་གྱི་མཚོ་ལས་སྒྲོལ་ཆིག། །དེ་ནས་པ་ལ་མང་པོ་ཀུནད་གྱིས་བྱང་ཆུབ་ཙོར་ནས། །་གྱིས་གྱང་སྟོང་པ་ལྔའི་མཚོ་ཆུདོ། ༎ །རྡོ་རྗེ་ཏིང་ངེ་འཛིནད་གྱི་ཆོས་གྱི་ཡིག་གེ་བམ་པོ་གཆིག་གོ། ། །རྡོ་རྗེ་ཏིང་ངེ་འཛིན་གྱི་ཡི་གེ་བམ་པོ་འོག་མའོ། །(རྡོ་རྗེ་ཏིང་ངེ་འཛིནད་གྱི་)ཆོས་གྱི་ཡི་གེ་ལེའུ་དྲུག་སྟེ་ཡང་དག་པའི་ངོ་བོ་ཉིད་སྟོང་པའི་ལེའུ་འོ། །  །དེའི་ཚེ་ཤ་རི་བུས་སངས་རྒྱས་ལ་གསོལ་པའ། བཙུན་པས་བྱང་ཆུབ་གྱི་ལམ་སྤྱད་དེ། །་མ་མཆིས༌། །ཙུལ་ཁྲིམས་གསུམ་གྱི་ཆོག་ཡང་མ་མཆིས་ནའ། །ཇི་ལྟ་བུར་བསྡུས་བླངས་ཏེ། སེམས་ཆན་ལ་བཤད་པའ། སངས་རྒྱས་བྱམས་ཤིང་ཐུགས་རྗེ་བས། །་པའར་སྨོནད་ཏོ། ། །སངས་རྒྱས་གྱིས་གསུངས་པས། །པོ་དགེའ་བ་ད་ཁྱོད་བརྟགས་པར་ཉོན་ཆིག་དང༌། ཁྱོད་ལ་དགྲོལ་བཤད་དོ༌། པོ་(ཕོ)དགེ་བ་དགེ་མྱི་དགའི   PT 623_10V ་ས་གྱུར་དེ་སྐྱེས་སོ། །ཁམས་ཐམས་ཆད་ནི་ཡིད་དང༌། ཚིག་གྱིས་བྱེ་བྲག་ཕྱེའོ། །གནའས་གཆིག་དུ་བགགས་ནའ། རྐྱེནད་མང་པོ་ཆོད་ཆིང་མྱེད་དོ། །ཇེ་ལྟ་ཞེས་བ་ཕྱི་མོ་གཆིག༌། མ་གཡོས་ནའ་སྤྱད་པ་གསུམ་སྤྱོད་དུ་མྱེད་དེ། མྱི་གཡོ་བའི་གཞུང་ལ་འདུག་ནའ་ལམ་དྲུག་གི་སྒོ་བཀག་གོ། །རྐྱེནད་བཞི་བཞིནད་དུ་མ་གལ་ནའ་ཚུལ་གི་ཚང་ངོ། །ཤ་རི་བུས་གསོལད་པའ། ཇི་ལྟ་བུར་ན་རྐྱེན་བཞིན་དུ་མ་གལ་ན་ཚུལ་ཁྲིམས་གསུམ་ཆོག་ཚང་ཞེས་བགྱིའ། །སངས་རྒྱས་གྱིས་གསུངས་པའ། །རྐྱེནད་བཞི་ནི་འདམ་སྟེ། བསལད་པའ་བྱས་པའི་སྟོབས་གྱི་རྐྱེནད་གྱིས་ཚུལ་ཁྲིམས་གྱི་ཆོ་གའི་ལུགས་བསྡུས་སོ། །གཉིས་ནི་ཕྱི་མོ་ནས་བསོད་པའི་གཙང་མའི་གྱིས་སྦྱངས་སོ། །ཆོག་གི་རྐྱེནད་གཡོས་པས་དགེ་བའི་ཆོས་གྱི་ཚུལ་ཁྲིམས་བསྡུས་སོ། །གསུམ་ནི་ཕྱི་མོ་ཤེས་རབ་གྱི་སྙིང་རྗེ་ཆེན་པོའི་སྟོབས་གྱི་རྐྱེནད་གྱིས་སེམས་ས་བསྡུསོ། །བཞི་ནི་གཅིག་ཚོར་བའི་མྱེད་པའི་ཤེས་རབ་གྱི་སྟོབས་གྱི་རྐྱེནད་གྱིས། །དེ་བཞིན་དུ་མྱི་གཡོ་བའ་འདུག་པསྟེ། དེ་ནི་རྐྱེནད་བཞི་ཞེས་བྱའོ། །པོ་(ཕོ)དགེ་བ་དེ་ལྟ་པོ་བཞིའི་སྟོབས་གྱིས་དོནད་གྱི་མཚན་མ་ལ་མྱི་ཆགས་ནའ། ངོ་སོ་མྱེད་པ་མ་ཡིན་ཏེ། །གནའས་གཆིག་དང་བྲལ་བས་བཙལ་དུ་མྱི་རྙེད་དོ། ཕོ་དགེ་བ་དེ་ལྟ་བུའི་    PT 623_11R ཆོས་ནི་སྟོང་པ་ཡངས་པ་སྟེ་མཚན་མ་མྱེད་པས་གཉིས་གྱིས་ཤེས་པ་མ་ཡིནད་ནོ། །སྟོང་པའི་ཁམས་ལ་ནི་ཕྱི་ནང་དཔག་གིས་མྱི་རིགས་ཏེ། དྲུག་སྤྱོད་པའི་དྲ་མས་ནའ་གདོད་རིགས་པར་ནུས་སོ། །མཐུ་ཆེན་བྱང་ཆུབ་སེམས་དཔའས་གསོལད་པའ། །ཇི་ལྟ་བུ་ན་དྲུག་སྤྱོད་པ་ཞེས་བགྱིའ། །བཤད་པར་སྨོནད་ཏོ། །སངས་རྒྱས་གྱིས་གསུངས་པའ། །གཆིག་ནི་ཡིད་ཆེས་པའ་བཅུ་སྤྱོད་པའོ། །གཉིས་ནི་གནའས་བཅུ་སྤྱོད་པའོ། །གསུམ་ནི་སྤྱད་པ་བཅུ་སྤྱོད་པའོ། །བཞི་ནི་བཅུར་བསྒྱུར་ཆིང་ཕྱོགས་པ་སྤྱོད་པའོ། །ལྔ་ནི་ས་བཆུ་སྤྱོད་པའོ། །དྲུག་ནི་སྟོངས་པ་ཚོར་བ་སྤྱད་པ་སྟེ། འདི་ལྟ་བུ་སྤྱད་པས་ནའ་གདོད་རིག་པར་ནུས་སོ། །མཐུ་ཆེན་བྱང་ཆུབ་སེམས་དཔའས་གསོལད་པའ། །ཡང་དག་པའི་དབྱིངས་གྱི་ཚོར་བའི་བསོད་པའ་ལའ་འབྱུང་འཇུག་མ་མཆིས་ནའ། གང་ལས་སྩོགས་པའི་ཆོས་གྱིས་སེམས་གྱིས་ཡང་དག་པའི་དབྱིངས་སུ་ཆུད་པར་རུང༌། །སངས་རྒྱས་གྱིས་གསུངས་པའ། །ཡང་དག་པའི་དབྱིངས་གྱི་ཆོས་ནི་ཆོས་ལ་དབྱིངས་མྱེད་དེ། དབྱིངས་མྱེད་པའི་སེམས་གྱིས་ནའ། གདོད་ཡང་དག་པའི་དབྱིངསུ་ཆུད་དོ། །མཐུ་ཆེན་བྱང་ཆུབ་སེམས་དཔའས་གསོལད་པའ། དབྱིངས་མྱེད་པའི་སེམས་ཡེ་ཤེས། དེའི་ཡེ་ཤེས་ནི་འགྲམ་མྱེད་དེ། འགྲམ་མྱེད་པའི་སེམས་གྱིས། །སེམས་རང་དབང་ཐོབསྟེ། །རང་དབང་གྱི་ཡེ་ཤེས་གྱིས་ནའ། ཡང་དག་པའི་དབྱིངསུ་ཆུད་པར་རུང་ངོ༌། །  PT 623_11V དཔེར་མྱི་ཐ་མལ་པ་སེམས་ཞནད་པའ། དེ་ལྟ་བུའི་སེམས་ཆན་སེམས་ལ་དབུགས་རྒྱུ་བ་མང་ནའ། ཆོས་གང་སྤྱད་དེ། བཐུལ་ནའ། སྲན་ཐུབ་པའི་སེམས་ཐོབ་པར་གྱིས་ལའ། ཡང་དག་པའི་དབྱིངསུ་ཆུད་པར་རུང༌། །སངས་རྒྱས་གྱིས་གསུངས་པའ་བྱང་ཆུབ་སེམས་དཔའ་དེའི་སེམས་གྱི་དབུགས་ནི་ཕྱི་ནང་སྤྱད་པས་མངག་པ་བཞིནད་དུ་འབབ་ཆིང་རྒྱུ་བས། ཐིགས་པས་འཚོར་ལངས་ཏེ། གནམ་གྱི་རླུང་གི་འདབ་བསྐྱོད་པས། ཀླུ་ཆེན་པོ་བསྔངས་འདྲོགས་སོ། །བསྔངས་འདྲོགས་པའི་སེམས་གྱིས་ནའ་དབུགས་རྒྱུ་བ་མང་བར་བྱས་སོ། །བྱང་ཆུབ་སེམས་དཔའ་སེམས་ཆན་དེས་གསུམ་མཉམས་ཤིང་གཆིག་སྲུང་བར་བྱས་ནའ། ཡང་དག་པར་གཤེགས་པའི་བསམ་གཏན་ཏུ་ཆུད་དེ། །བསམ་གཏན་གྱི་བསམ་གཏན་ཐུབ་པ་སྤྱད་པས་ན་སེམས་ལ་དབུགས་མྱེད་དོ། །མཐུ་ཆེན་བྱང་ཅུབ་སེམས་དཔའས་གསོལད་པའ། །ཇི་ལྟ་བུར་ནའ་གསུམ་མཉམས་ལའ་གཆིག་བསྲུངས་ནའ། ཡང་དག་པར་གཤེགས་པའི་བསམ་གཏན་དུ་ཆུད་ཆེས་བགྱིའ། སངས་རྒྱས་གྱིས་གསུངས་པའ། གསུམ་མཉམས་ཤེས་བྱ་བ་ནི། གྲོལ་ཐརད་པའ་གསུམ་མཉམས་པའོ། །གཆིག་བསྲུང་བ་ནི་སེམས་མྱི་གཡོ་བ་གཆིག་བསྲུང་བའོ། །ཡང་དག་པར་གཤེགས་པའི་བསམ་གཏན་དུ་ཆུད་ཆེས་བྱ་བ་ནི་གཞུང་ལ་བརྟག་པའ་དེ་ལྟ་བུའི་སེམས་གྱིས་ནི། ཡང་དག་པའི་དབྱིངསུ་ཆུད་དོ། །མཐུ་ཆེན་བྱང་ཅུབ་སེམས་  PT 623_12R །དཔའས་གསོལད་པས། །གྲོལ་ཐརད་གྱི་ཆོས་ནི་གང་ལ་སྩོགས་པའི་དོན་ལགས། གཞུང་གིས་བརྟག་པའི་ཏིང་ངེ་འཛིནད་ནི་ཆོས་གང་ལས་འཇུག། །སངས་རྒྱས་གྱིས་གསུངས་པའ། གྲོལ་ཐརད་གསུམ་ཞེས་བྱ་བ་ནི་སྟོང་པའི་གྲོལ་ཐརད། རྡོ་རྗེའི་གྲོལ་ཐརད། ཤེས་རབ་གྱི་གྲོལ་ཐརད་རོ། །གཞུང་ལ་བརྟགས་ཤེས་བྱ་བ་ནི་སེམས་མྱི་གཡོའ་ལ་གཞུང་གཙང་ནའ། སེམས་མྱེད་ཆེས་བྱར་རུང་ངམ། མཐུ་ཆེན་བྱང་ཆུབ་སེམས་དཔའས་གསོལ་པའ། །ཇི་ལྟ་བུར་ན་མཉམས་པའ་སྤྱད། ཇི་ལྟ་བུར་ན་བརྟག། །སངས་རྒྱས་གསུངས་པའ། སེམས་རྣམ་གཉིསུ་མྱེད་ནའ། དེའི་མྱིང་མཉམས་པ་སྤྱོད་པའོ། །ནང་ལོགས་ནའ་སྤྱོད་པ་ཕྱི་ལོགསུ་བྱུང་ལའ། གཉིས་གྱང་གཉིསུ་མྱེད་པར་ཞུགས་ཏེ། གཆིག་གི་མཚན་མ་ལའང་མྱི་ཆགས་ནའ་ཐོབ་པ་དང༌། སྟོར་པ་མྱེད་དེ། གཅིག་དང་གཆིག་གིས་ཞེས་བྱ་བ་མྱེད་ནས། གཙང་མའི་སེམས་གྱིས་རྒྱུ་ཞིང་ཆུད་པ་དེའི་མྱིང་བརྟགས་ཤེས་བྱའོ། །བྱང་ཅུབ་སེམས་དཔའ་དེ་ལྟ་བུའི་མྱི་ནི་མཚན་མ་གཉིས་ལའ་མྱི་འདུག་ཏེ། ཁྱིམ་ནས་མ་བྱུང་མོད་གྱི། ཁྱིམ་ན་འདུག་པ་ལའང་མ་ཆགས་པས་ནའ། ཆོས་གོས་མྱེད༌། སོ་སོར་ཐརད་པའི་ཁྲིམས་བཟུང་བ་མ་ལྡན་ལ། བོ་ཤི་ཏར་མ་ཞུགས་མོད་གྱི་རང་གི་སེམས་སྤྱད་ནུས་ཏེ། བྱ་བ་མྱེད་པ་རང་ཙངས་པས། འཕྲུལ་གྱི་འབྲས་བུ་ཐོབ་སྟེ། ཐེག་པ་གཉིས་ལ་མྱི་གནའས་ནས། བྱང་ཅུབ་གྱི་ལམ་དུ་ཆུད་དེ།   PT 623_12V པྱིས་གང་རྒྱས་པའི་སར། སངས་རྒྱས་གྱི་བྱང་ཅུབ་གྲུབ་བོ། །མཐུ་ཆེན་བྱང་ཅུབ་སེམས་དཔའས་གསོལད་པའ། བསམ་གྱིས་མྱི་ཁྱབ་བོ། །དེ་ལྟ་བུ་མྱི་ནི་ཁྱིམ་ནས་བྱུང་བ་ཡང་མ་ལགས། མ་བྱུང་བའང་མ་ལགས་སོ། །ཇི་ལྟ་ཞེས་བགྱིས་ནའ། མྱ་ངན་འདའས་པའི་ཁྱིམ་དུ་ཞུགས་པའོ། །ཡང་དག་པར་གཤེགས་པཻ་གོས་གྱོནད་པའོ། །བྱང་ཅུབ་གྱི་སྟན་ལ་འདུག་པསྟེ། དེ་ལྟ་བུའི་མྱི་ལ་ནི་དགེ་སྦྱོང་མན་ཆད་གྱིས་གྱང་གུས་པར་ཡོན་དབུལ་བའི་རིགས་སོ། །སངས་རྒྱས་གྱིས་གསུངས་པ་དེ་ཡིན་ནོ། །ཇི་ལྟ་ཞེ་ནའ་མྱ་ངན་ལས་འདའས་པཻ་ཁྱིམ་དུ་ཞུགས་པས་ནི་སེམས་ཁམས་གསུམ་ལས་འདའས་སོ། །ཡང་དག་པར་གཤེགས་པའི་གོས་གྱོནད་པ་ནི་ཆོས་གྱི་སྟོང་པའི་གནའསུ་ཆུད་དོ། །བྱང་ཅུབ་གྱི་སྟན་ལས་འདུག་པས་ནི་དྲང་པོ་ཚོར་བའི་སར་འཛེགསོ། །དེ་ལྟ་བུའི་མྱིའི་སེམས་ནི། ང་གཉིས་ལས་འདའས་ནའ་དགེ་སྦྱོང་གིས་གུས་པར་ཡོན་གསོལ་བ་ལྟ་སྨོས་ཀྱང་ཇི་དགོས། མཐུ་ཆེན་བྱང་ཆུབ་སེམས་དཔའས་གསོལ་པའ། དེ་ལྟའི་ས་གཆིག་དང༌། སྟོང་པའི་མཚོ་ཐེག་པ་གཉིས་གྱི་མྱིས་མྱི་མཐོང་ལགས་སམ། སངས་རྒྱས་གསུངས་པའ། དེ་ཡིནད་ནོ། །ཐེག་པ་གཉིས་གྱི་མྱི་དེ་ནི་ཏིང་ངེ་འཛིནད་གྱི་རོ། བྲོ་བ་ལ་ཆགས་པས་ཏིང་ངེ་འཛིནད་གྱི་ལུས་ཐོབསྟེ། སྟོང་པའི་མཚོ་དེ་དང་ས་གཆིག་ལ་ནི་ཆང་ནང་རྙེད་པ་དང་མཚུངས་སོ། །ར་རསྟེ(ལ་ལས་ཏེ)།   PT 623_13R དོནད་གཆིག་གིས་ནི་སྤྱད་པ་དྲུག་པྱད་པར་བསྡུས་ཏེ། སངས་རྒྱས་གྱི་བྱང་ཆུབ་ཡི་(ཡེ་)ཤེས་གྱི་མཚོ་ཡིནད་ནོ། །ཤ་རི་བུས་གསོལ་པའ། དོན་གྱི་མཙན་མ་ལ་མ་ཆགས་ན་ངོས་(དངོས་)མྱེད་པ་མ་ལགས་ཏེ། །ཆོས་གྱི་ཡང་དག་པའི་སྟོང་པ་རྟག་སྐྱིད་ང་གཙང་ལགས་ཏེ། ང་གཉིས་ལས་འདའསྟེ། མྱ་ངན་ལས་འདའས་པ་ཆེན་པོ་ལགས་པས། སེམས་ཅི་ལའང་མ་ཆགས་ཏེ། མཐུ་ཆེན་པོ་ཞུགས་པ་ལགས་སོ། །ཞུགས་པ་དེའི་ཙོར་བའི་ནང་ནའ་ལམ་གྱི་ལེའུའི་ཆོས་སུམ་ཆུ་རྩ་བདུན་ལྡན་བའི་རིགས་སོ། །སངས་རྒྱས་གྱིས་གསུངས་པའ་དེ་ཡིན་ནོ། །ལམ་གྱི་ལེའུ་ཆོས་སུམ་ཆུ་རྩ་བདུན་ལྡན་ནོ། །ཇི་ལྟ་ཞེ་ན་ཞི་བསམ་བའི་གནའས་དང༌། དྲང་པོ་འགྲུས་པ་བཞི་དང༌། ཡིད་བཞིན་གྱི་རྐང་པ་བཞི་དང༌། སྩ་བ་ལྔ་དང༌། སྟོབས་ལྔ་དང༌། ཙོར་བ་བདུན་གྱི་ཤས་དང༌། དྲང་པོ་བརྒྱད་གྱི་ལམ་ལས་འསྩོགས་པསྟེ། མྱིང་མང་ལ་གཞུང་གཆིག་པས། གཆིག་ཀྱང་མྱི་གཆིག ཐའང་མྱི་དད་དེ། མྱིང་གིས་བགྲངས་པས་ནའ། མྱིང་དང་མཁན་དུ་ཟད་གྱི་ཆོས་ཐོབ་པར་མྱི་རུང་ངོ༌། །ཐོབ་པར་མྱི་རུང་བའི་ཆོས་ནི་གཞུང་གཆིག་ལ་ཡི་གེ་མྱེད་དོ། །ཡི་གེའི་མཚན་མ་མྱེད་པའི་གཞུང་ནི་ཡང་དག་པའི་བདེན་བའི་སྟོང་པའི་ངོ་བོ་ཉིད་དོ། །སྟོང་པའི་ངོ་བོ་ཉིད་གྱི་གཞུང་ནི་ཡང་དག་པའི་བདེན་བ་མྱི་གཡོ་བ་བཞིན་ནོ། །ཡང་དག་པའི་མྱི་གཡོ་བའི་གཞུང་ལའ་ནི་ཆོས་སོ་ཆོག་ལྡན་ནོ། །ཕོ་དགེ་བ་དགའ་བ་ཡང་དག་པའི་གཞུང་ལ་འདུག་པ་ནི་སྡུག་བསྔལ་  PT 623_13V གསུམ་གྱི་མཚོ་ལས་འདའས་སོ། །ཤ་རི་བུས་གསོལ་པའ་ཆོས་སོ་ཆོག་ཐམས་ཆད་ནི་ཀུན་ཚིག་དང་ལགསོ། །ཚིག་དང་ཡི་གེའི་གཟུགས་ནི། གཞུང་མ་མཆིས་པ་ལགས་སོ། །ཡང་དག་པའི་བདེན་བའི་གཞུང་ནི་ཚིག་གིས་བཤད་དུ་མྱི་རུང་ནའ། ད་ཡང་དག་པར་གཤེགས་པས་ཇི་ལྟ་བུར་ཆོས་བཤད། སངས་རྒྱས་གྱིས་གསུངས་པའ། ངས་ཆོས་བཤད་པ་ནི། ཁྱེད་སེམས་ཆན་གྱི་རྣམས་བཤད་པའི་ཁར་ལུས་པས་ནའ། བཤད་དུ་མྱི་རུང་བ་བཤད་དེ། །དེ་ལྟ་བས་ནའ་བཤད་ཅེས་བྱའོ། །ངས་བཤད་དོ་ཆོག་ནི་གཞུང་ཚིག་སྟེ། ཡི་གེ་མྱེད་དོ། །སེམས་ཆན་གྱིས་བཤད་པ་ནི་ཡི་གེའི་ཚིགས་ཏེ། གཞུང་མྱེད་དོ། །གཞུང་མྱེད་པའི་ཚིག་ནི་ཀུནད་སྟོང་པ་མྱེད་པའོ། །སྟོང་པ་མྱེད་པའི་ཚིག་ནི་གཞུང་མྱེད་པའི་ཚིག་གོ། །གཞུང་མྱེད་པའི་ཚིག་ནི་ཀུནད་མྱི་བདེན་བའི་ཚིག་གོ། །གཞུང་བཞིན་གྱི་ཚིག་ནི་བདེན་བའི་སྟོང་པའ་སྟེ། །མྱི་སྟོང་བའོ། །སྟོང་པ་དང། བདེན་བ་ཡང་དག་པར་མྱེད་དེ། མཚན་མ་གཉིས་དང་བྲལ་ལའ་བར་མའ་དང༌། བར་མ་མྱེད་པ་དང༌། བར་མ་མྱེད་པའི་ཆོས་ནི། མཚན་མ་གསུམ་དང་བྲལ་ཏེ་གནའས་ཀྱང་མྱི་མཐོང་ངོ༌། །ཡང་དག་པའི་མྱི་གཡོ་བའ་བཞིནད་དུ་བཤད་དོ། །མྱི་གཡོའ་བའ་ལའ་ཡོད་མྱེད་ཀྱང་མྱེད་དོ། །མྱེད་པའང་མྱེད་དོ། །མྱི་གཡོའ་བའ་ལ་ཡོད་མྱེད་མྱེད་དེ། ཡོད་མྱེད་དང་ཡོད་པ་དང༌། ཡོད་མྱེད་གྱི་གནའས་མྱེད་དོ། །གནའས་མྱེད་པའ་བཤད་པ་ནའ། མྱི་གཡོ་བ་ལ་གནའས་མྱེད་དོ། །མྱི་གཡོ་བ་ལ་འང་མྱི་གཡོ་བ་མྱེད་ནའ་མྱི་གཡོ་བ་མྱེད་པར་མ་བཤད་དོ། །ཤ་རི་བུས་  PT 623_14R ། །བཟུང་བས་ན། ཆོས་སོ་ཆོག་ཀུན་འདུས་པས་བཤུགས་རྫོགས་ཏེ། །གཉིསུ་མྱེད་པས་བསམ་གྱིས་མྱི་ཁྱབོ། །ཤེས་པར་བྱོས་ཤིག། ཆོས་དེ་ནི་ཤེས་རབ་ཆེན་པོས་ཕ་རོལ་དུ་ཕྱིན་པ་ཡིན་ནོ། །ལྷ་ཆེན་པོའི་སྔགས་ཡིན་ནོ། །སྣང་བ་ཆེན་པོའི་སྔགས་ཡིན་ནོ། །བླ་ན་མྱེད་པའི་སྔགས་ཡིན་ནོ། །བསྒྲུན་དུ་མྱེད་པའི་སྔགས་ཡིན་ནོ། །སངས་རྒྱས་གྱིས་གསུངས་པའ། །དེ་ཡིནོ། །དེ་ཡིན་ནོ། །ཡང་དག་པའི་མྱི་གཡོ་བའི་སྟོང་པའི་ངོ་བོ་ཉིད་གྱིས་སྟོང་པའི་ཤེས་རབ་གྱི་མྱེས་མདུད་པའི་རྣམས་བསྲེགས་ཏེ་མྱེད་ནས། མཉམ་སྙོམས་སོ། །མཉམ་སྙོམས་པའི་སྙོམས་པའ་ཚོར་བས་གསུམ་དང༌། དམ་པའི་ཚོར་བའི་ལུས་གསུམ་གྱི་དགུའི་ཤེས་པའི་ནང་སང་ངེར་སྣང་ཞིང་གཙང་དག་ལ་གྲིབ་མའི་རྣམས་མྱེད་དོ། །ཕོ་དགེའ་བ་ཆོས་དེ་ནི་རྒྱུའང་མྱེད། རྐྱེན་ཀྱང་མྱེད། ཤེས་རབ་རང་སྤྱོད་པའོ། །གཡོ་བ་འང་མྱེད། མྱི་གཡོའ་བའང་མྱེད་དེ། སྤྱད་པའི་ངོ་བོ་ཉིད་སྟོང་པའོ། །གཞུང་ལ་ནི་ཡོད་མྱེད་མྱེད་དོ། །སྟོང་པའི་མཚན་མ་ལྔ་སྟོང་པའོ། །ཕོ་དགེ་བ་སེམས་ཆན་བསྟནད་ནའ་སེམས་ཆན་དེ་དག་གཞུང་དེ་ལ་ཆུད་པར་རྟོག་པར་གྱི་ཤིག། །གཞུང་དེ་ཆུད་ནའ་ཡང་དག་པར་གཤེགས་པ་མཐོང་བ་ཡིན་ནོ། །ཤ་རི་བུས་གསོལད་པའ། ཡང་དག་པར་གཤེགས་པའི་གཞུང་བརྟག་པ་ནི་འབབ་པ་རྣམས་ལ་མྱི་ཆགས་ཏེ། བསམ་གཏན་བཞི་དང་བྲལ་ནས། སྤྱི་ཡོད་ལས་འདའས་པའི་  PT 623_14V རིགས་སོ། །སངས་རྒྱས་གྱིས་གསུངས་པའ། དེ་ཡིན་ནོ། །ཇི་ལྟ་ཞེ་ན་ཆོས་སོ་ཆོག་ཀུནད་མྱིང་གི་གྲངས་ཏེ། བསམ་གཏན་བཞིའང་དེ་དང་མཚུངས་སོ། །ཡང་དག་པར་གཤེགས་པ་མཐོང་ནའ་ཡང་དག་པར་གཤེགས་པའི་སེམས་རང་དབང་ལས་རྟག་པར་མྱེད་པ་ཞི་བར་གནའས་སོ། །འབྱུང་ཡང་མྱི་འབྱུང༌། འཇུག་ཀྱང་མྱི་འཇུག་སྟེ། ཕྱི་ནང་མཉམ་སྙོམས་སོ། །ཕོ་དགེ་བ་བསམ་རྟན་དེ་རྣམས་གྱིས་བརྟགས་ནའ། འདུ་ཤེས་ཀུནད་ཐུབ་སྟེ། མྱི་གཡོའ་བ་ཡིན་བས་ནའ། ཕན་ཚུན་མྱེད་དོ། །ཇིའི་ཕྱིར་ཞེ་ན་མྱི་གཡོ་བའི་ཕྱིར་རོ། །མྱི་གཡོ་བ་སྤྱད་དེ། །མྱི་གཡོའ་བའི་ཡང་དག་པ་ལ་བརྟག་ན་མྱི་གཡོ་བཻ་མཚན་མ་རྟོག་པའང་མྱི་མཐོང་བས་མཚན་མའི་རྣམས་སྟོང་ཞིང་ཞིའོ། །སྟོང་ཞིང་ཞི་ན་མྱི་གཡོ་བའི་གཞུང་ཡིན་ནོ། །དེ་ལྟ་བུའི་འདུ་ཤེས་བསམ་གཏན་ཐུབ་པ་གཡོ་བ་ཡིན་ཏེ། བསམ་གཏན་ཉིད་མ་ཡིན་ནོ། །ཇི་ཕྱིར་ཞེ་ན་བསམ་གཏན་གྱི་ངོ་བོ་ཉིད་གཡོ་བ་རྣམས་དང༌། བྲལ་ཏེ། གོས་པའང་མྱེད། །བསྒོ་བའང་མྱེད། ཆོས་ཀྱང་མྱེད། གྲིབ་མའང་མྱེད་དེ། རྣམ་པར་རྟོག་པ་རྣམས་དང་བྲལ་བས་ཕྱི་མོ་གཞུང་གྱི་གཞུང་བཞིན་ནོ། །ཕོ་དགེ་བ་དེ་ལྟ་བུར་རྟོགས་ཐུབ་ན་གདོད་མྱིང་བསམ་གཏན་ཞེས་བྱའོ། །ཤ་རི་བུས་གསོལད་པའ། །བསམ་གྱིས་མྱི་ཁྱབ་བོ། །ཡང་དག་པར་གཤེགས་པས། རྟག་པར་མྱི་གཡོ་བའི་ཡང་དག་པ་སྤྱད་དེ། སེམས་ཆན་བསྟནད་པའ།་ * * * * * * * * * *
