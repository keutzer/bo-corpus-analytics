Pelliot tibétain 813 [5]	- has [10] image   PT 813-1 ་བར་བར་ནི་ཚལ་ན་གནས། །བར་བར་ནི་ཕུག་ན་གནས། བར་བར་ནི་གཙུག་ལག་ཀང་(ཁང་)ན་གནས། །བར་བར་ནི་དུར་ཁྲོད་ན་གནས་ཏེ། །བདག་གི་སེམས་ལ་བརྟགས། །སེམས་ལྡང་ངོ་ཅོག་བཀག་སྟེ། འགོགས་པས་ཁེབས་ནས། ཏི་ངེ་(ཏིང་ངེར)མྱི་གཡོ་བའི་ནང་དུ་ཞུགས་ནས། །རང་སངས་རྒྱས་ཀྱི་འབྲས་བུ་ གྲུབ་པ་འང་དེར་བས། །དེ་ནས་ཏི་(ཏིང་)ངེ་མྱི་གཡོ་བའི་མཚན་མ་ལྟ་བ་རང་བྱང་ནས་ཐལ་བྱུང་སངས་རྒྱསུ་གྲུབ་བོ༎ ༎   ༈ ཉན་ཐོས་ཀྱི་བསམ་བརྟན་(གཏན)གྱི་མདོ་ནི། །དབུགས་བགྲང་བ་དང༌། མྱི་གཙང་བར་ལྟ་བ་དང༌། རུས་པ་དཀར་པོ་ལ་རྟོག་པ་ལས་སྩོགས་ཏེ། སྒོ་ཡང་མང་དུ་མཆིས་ཏེ། །མདོར་ནི་འདྲ་སྟེ། ཡོད་པ་ཐམས་ཅད་སྤངས་ནས། །སྟོང་པ་མྱི་གཡོ་བ་ལ་གནས། ཕར་བས། །བསམ་བརྟན་གཅིག་གི་རྒྱུད་ཞིབ་ཏུ་   PT 813-2 བཤད་དེ། །ཉན་ཐོས་པའི། གྱིས་ནི། འཇིག་རྟེན་དང་སེམས་ཅན་ནོ་ཅོག། །བདག་གི་སེམས་ལས་བྱུང་བར་ནི་མྱི་ཤེས་ཀྱི། །ཉིད་དུ་ཡོད་སྙམ་དུ་བསམ་སྟེ། འཇིག་རྟེན་གྱི་ཡོད་པ་སྤངས་ནས། རབ་ཏུ་བྱུང་རབ་ཏུ་རྫོགས་ལ། །སེམས་ལ་བརྟགས་ན། འཇིག་རྟེན་གྱི་ཆོས་ལ་སྲིད་ཅིང༌། མ་ལས་སྩོགས་པ། གཉེན་བཤེས་ལ་ཆགས་པར་མཐོང་ནས། བདག་གི་སེམས་ལ་སྤྱོས་ཏེ། །ཁྱོད་ཐོག་མ་མྱིད་པ་ཚུན་ཅད་སྐྱེ་ཤི་ལ་འཁོར་ཞིང་འབབ་པ་འང༌། །འཇིག་རྟེན་གྱི་འདོད་པ་ལ་ཆགས་པས་སོ། ཞེས་སྤྱོས་ཏེ། །དེ་ལྟར་ཚོར་བ་དེ་ལ་ནི་རྟོག །ཡོད་པ་སྤྱོད་པ་མྱེད་དེ། དོན་བསམ་བརྟན་ (གཏན)གཉིས་སོ། །སྟོང་པ་ལ་རྟོག་པ་གྲུབ་ནས། བདག་གིས་བདག་བསྟོད་དེ། བདག་གི་སྐྱེ་བ་ཟད་དོ༌། །གཙང་མ་སྦྱོར་   PT 813-3 བརྗོད་པ་མྱི་ཐོགས་པ་ན། འཕགས་པ་རང་གིས་རིག་པའི་ཡི་ཤེས་ཤེས་བྱའོ། ༈ །མཁན་པོ་མ་ཧ་ཡན་གྱི་བསམ་བརྟན། །ཇི་ལ་ཡང་མྱི་རྟོག་པ་ནི། བསམ་དུ་མྱེད་པ་ལ། བསམ་གྱིས་མྱི་ཁྱབ་བཞག་པའོ། །དེ་ལྟར་མ་ནུས་ན། །ཐབས་ལྔས་བསྟང་བ་ཞིག་ཡོད་དེ། །གང་ཞེ་ན། མྱི་བདེན་བའི་སེམས་གཡོས་པར་ཚོར་ན། ལུང་དུ་མྱི་སྟོན་པའོ། །མྱི་བདེན་བའི་སེམས་གཡོས་པ་ཚོར་ཏེ། ཚོར་བའི་རྗེས་སུ་འབྲང་ན་སེམས་ཅན་ཕྱལ་བའོ། །མྱི་བདེན་བའི་སེམས་གཡོས། གཡོས་པར་ཚོར་ན། གཡོས་པའི་སྐྱོན་ཏུ་རིག་ནས། ཚོར་བས་གཡོ་བ་འབྱུང་དུ་མྱི་སྟེར་ན་འགོག་པའོ། །མྱི་བདེན་བ་གཡོས་པར་ཚོར་ཞིང་རང་བཞིན་མྱེད་ན། ཞི་བ་ཕྱོགས་གཅིག་པ་སྟེ། སྟོང་པ་     PT 813-4 བག་ལ་ཉལ་བ་ཞེས་བྱའོ། །མྱི་བདེན་བའི་སེམས་གཡོས་པར་ཚོར་ན། ཚོར་བའི་རྗེསུ་མྱི་རྟོག་མྱི་འབྲང་ན། སེམས་ཐང་རེ་ཡང་གྲོལ་ཐར་པ་རེ་རེ་སྟེ། བསམ་བརྟན་དམ་པའོ། ༈ །ཤྭེའི་ཤིན་ཤི་འི། བསམ་བརྟན་གྱི་མདོ་ལས་འབྱུང་བ། །རང་བཞིན་དག་པའི་ཆུ་བྱུང་བས། བག་ཆགས་ཀྱིས་ཉོན་མོངས་པའི་ས་བཀྲུས་པས། སྤངས་པས་བྱང་ཅུབ་ཀྱི་མྱི་(མྱུ་)གུ་སྐྱེའོ། །དེ་ནི་རང་བཞིན་གྱིས་མཐོང་བ་སྐྱེས་པ་སྟེ། མྱུར་དུ་འཚང་རྒྱའོ། །མཁན་པོ་ཤིན་ཧེའི། བསམ་བརྟན་གྱི་མདོ་ལས་འབྱུང་བཱ། །རྟག་ཏུ་དྲན་བའི་མྱེད་པའི་བདེ་བའི་མཚན་མར་བསྒྲུབ་བོ། །བདེ་བ་གང་ཞེ་ན། སེམས་རང་བཞིན་ཡེ་ནས་མྱི་གནས་པའི། ངོ་བོ་ཉིད་ནི། ཐོབ་པར་བྱ་བ་མྱེད་དེ། སེམས་དང་ཏིང་ངེ་འཛིན་དུ་    PT 813-5 ཡང་མྱི་གནས་པ་མྱེད་དོ། །སེམས་ལ་ཡིན་པ་དང་མ་ཡིན་པ་དང༌། བཟང་བ་དང་ངན་པ་དང༌། མཐ་(མཐའ་)ཡོད་པ་དང་མཐ་མྱེད་པ་དང༌། ཚད་ཡོད་པ་དང་ཚད་མྱེད་པ་དང༌། གནས་མྱེད་པ་ཡང་དམྱིགས་མྱེད་དེ། །དེ་བྱ་བའི་མཚན་མ་ཐམས་ཅད་ནི། །མྱི་དམྱིགས་སོ། །དེ་བས་ན་སེམས་ལ་གནས་པར། སེམས་ཀྱི་མཉམ་པ་ཉིད། ངོ་བོ་ཉིད་ཡིན་པས། །དམྱིགས་པ་དེ་ནི་རང་གི་རིག་པ་ཡིན་ནོ། །རིག་པ་ནི་སྟོང་པའི་མཐར་ལྟུང་ངོ༌། །དེ་ན་མྱི་དམྱིགས་པ་ནི། ཡེ་ནས་ཞི་བའི་ངོ་བོ་ཉིད་རིག་པར་ནུས་སོ། །དེ་བས་ན་མངོན་སུམ་དུ་ཤེས་བྱ་བ་ཡིད་ལ་མྱེད། །མངོན་དུ་མཐོང་ན་ཡང༌། མཐོང་བར་ཡིད་ལ་མྱི་བྱེད་པས་ནི། དེ་ནི་ཡོངས་སུ་རྫོགས་པའི་ཆོས་ཀྱི་སྐུ་སྟེ། ཆོས་ཀྱི་དབྱིངས་དང་མཐུན་བས་ན།    PT 813-6 ནམ་ཀ་དང་མཉམ་སྟེ། ངོ་བོ་ཉིད་ཀྱིས་རྟག་ཏུ་གནས་པས། ཡོན་ཏན་དཔག་ཏུ་མྱེད་པ་ལྷུན་གྱིས་རྫོགས་པར་འགྱུར་རོ། །མཁན་པོ་ལུ་ཤན་ཤིའི་བསམ་བརྟན་གྱི་མདོ་ལས་འབྱུང་བ། །ལམ་སྒོམ་བས་བྱང་ཅུབ་གྱི་སྙིང་པོར་བརྩལ་ན། །ལུས་ཁོང་ཀློད་དེ་ཡངས་པར་བཞག་ལ། སེམས་ནམ་ཀའ་བཞིན་དུ་ཡངས་ཤིང་མཉམ་བར་བསྒོམ་མོ། །དེ་ལྟར་གྱུར་པའི་དུས་ན། གཟུགས་ལས་སྩོགས་སྟེ། །ཡུལ་དྲུག་གི་རྐྱེན་ཀྱི་གང་གིས་ཀྱང་གནོད་པ་འཁྲུག་པར་མྱི་འགྱུར་ཏེ། །དེ་བཞིན་གཤེགས་པའི་ཆོས་ཀྱི་སྐུ་ཡིན་ནོ།་   PT 813-7 ་འཇུག་པ། །ཐ་མ་སངས་རྒྱས་སུ་འགྲུབ་པ་ལ། །མགྱོགས་བུལ་ཡོད་དམ་མྱེད། །ཐེག་པ་ཆེན་པོར་འཅིག་ཆར་འཇུག་པ་དང༌། བགས་ཀྱིས་འཇུག་པ་ལ་འཇུག་པའི་མགྱོགས་བུལ་ཡོད་དེ། །དཔེར་ན་རི་གཟར་པོ་ལ་ཆུ་རྙོག་པ་ཅན་འབབ་པ་དང༌། །ས་ཐང་བུ་ལ་ཆུ་དངས་མ་འབབ་པ་དང་འདྲ་སྟེ། །རི་གཟར་པོ་ལས་ཆུ་བབ་པ་ནི། རྙོག་པ་ཡོད་མོད་ཀྱི་རི་གཟར་བའི་ཕྱིར། རྒྱ་མཚོར་མྱུར་དུ་ཕྱིན་ཏོ། །ཐང་བུ་ལ་ཆུ་འབབ་པ་ནི་ཆུ་དངས་དུ་ཟིན་ཀྱང་འབབ་པ་དལ་བས། །རྒྱ་མཚོར་ཕྱིན་པ་བུལ་ལོ། །དེ་བཞིན་དུ་ཐེག་པ་ཆེན་པོར་ཅིག་ཆར་སྒོམ་བ་ནི། བྱང་ཅུབ་སེམས་དཔའ་བརྟུལ་པའི་སེམས་ཀྱིས། །མྱ་ངན་སྔར་གཅོད་མྱི་དགོས་པར་བསྒོམས་པས་ན། སངས་རྒྱས་སུ་འགྲུབ་པ་ཡང་མྱུར་རོ། །་   PT 813-8 ་བདག་ཀྱིས་འཇུག་པ་ནི་སྔར་ཉན་ཐོས་དང་རང་སངས་རྒྱས་ཀྱི་འབྲས་བུར་གྲུབ་ཟིན་ནས། །ཐེག་པ་ཆེན་པོ་ལ་ཕྱོགས་པ་ཤེས་བྱའི་སྒྲིབ་པ་ལ་བགས་ཀྱིས་བསྒོམ་བས་ན་གྲུབ་པའི་ཕྱའོ(ཆའོ)། ༈ །མཁན་པོ་བདུན་རྒྱུད་ཀྱི་ བསམ་བརྟན་གྱི་མདོ་ལས་འབྱུང་བ། །དྲིས་པ། ལག་པ་ལས་ཁུ་ཚུར་དང་ཁུ་ཚུར་ལས་བརྐྱང་བ་མྱུར་རམ།  །ལན་བཏབ་པ་རབ་དུ་མྱུར་རོ། །རྒྱ་གར་གྱིས་སྨྲས་པ་དོན་མྱུར་བ་མ་ཡིན་གྱི། །སྐྱེ་ཤི་ལས་བྱང་ཅུབ་དེ་ནི་མྱུར་བ་ཡིན་ནོ། །དེ་ནས་མཁན་པོ་ཝན་གྱིས་དོན་ཆུད་དེ། བྱང་ཅུབ་དང་སྐྱེ་ཤི་གཉིས་ཐ་མྱི་དད་པར་ཤེས་ནས། །དེ་ནས་དྲིས་པ་ཆོས་འདི་ཡུལ་དེ་ན་སུ་ལ་བསླབས། །རྒྱ་གར་གྱིས་སྨྲས་པ་ངའི་མཁན་པོ་བོ་དེ་དར་མ་ཏ་ལའོ། །དེའི་འོག་ཏུ་མཁན་པོ།་    PT 813-9 ་པ་གོམ་པས་སངས་རྒྱས་དང་ཉེ་བར་འགྱུར་རོ། །སངས་རྒྱས་གྱིས་སངས་རྒྱས་ལ་མ་བལྟས་ན། །སངས་རྒྱས་མྱི་མཐོང་སྟེ། །དེ་ནི་གོམ་པ་གོམ་པས། །སངས་རྒྱས་དང་རིང་བར་གྱུར་ཏོ། ༈ །རྒྱའི་དགེ་བསྙེན་ཀེང་ཤི་ནས་ཕོ་ཉར་མཆིས་པ་འདེའི་བསམ་བརྟན་གྱི་མདོ་ལས་འབྱུང་བ། །ལམ་སྒོམ་བས་ནན་ཏན་གྱི་སྙིང་པོར་བརྩལ་བར་བྱའོ། །དོན་གོ་ན་ནི་སེ་གོལ་ཐབས་གཅིག་གིས་ཀྱང་སངས་རྒྱ། །དོན་མ་གོ་ན་ནི་ཆུ་བོ་གང་འགའི་བྱེ་མ་སྙེད་ཀྱི་བསྐལ་པར་ཡང་འཚང་མྱི་རྒྱའོ། །ཐེག་པ་ཆེན་པོའི་དོན་ཅིག་ཅར་རིག་པ་ནི། །ཆོས་ཀྱི་སྒྲ་ཆེན་པོ་བསྒྲགས་ཞེས་བྱ་སྟེ། །དམྱིགས་པ་དང་རྟོག་པའི་སྒྲ་ཐམས་ཅད་ཅིག་ཅར་བསྩལ་ཏོ། །དེ་ནི་རྣམ་པར་གྲོལ་བའོ། །དོན་མ་རིག་ན་ནི། གཏི་མུག་འཁྲུལ་པའི་སྒྲ་ཞེས་བྱ་སྟེ། །ཉོན་མོངས་པའི་བག་ཆགས་   PT 813-10 ཀྱི་སྐྱོན་ཐམས་ཅད་ཅིག་ཅར་བྱུང་བས་འཁོར་བའི་གདོས་ཡིན་ནོ། །དཔེར་ན་སེང་གེ་ནི་དང་པོ་སྐྱེས་པའི་ཚེས་སེང་གེའི་སྟབས་སུ་འགྲོ་ཞིང༌། སེང་གེའི་སྒྲ་འབྱིན་བས། །རི་དགས་གཞན་གྱི་སྒྲ་ཟིལ་གྱིས་གནོན་པར་བྱེད་དོ། །དོན་ཅིག་ཅར་རིག་པ་ཡང་དེ་དང་འདྲའོ། །ཝ་ནི་དང་པོ་སྐྱེས་པའི་ཚེ་ཝའི་སྟབས་སུ་འགྲོ་ཞིང་ཝའི་སྐད་འབྱིན་པས། །གཅན་ཟན་ཚོགས་མང་པོས་བརྙས་ཤིང༌། གླགས་ལྟ་བས་བག་ཚ་བའི། མྱི་བདེ་བ་ཡང་ཅིག་ཅར་འདུས་པར་འགྱུར་ཏེ། དོན་ཅིག་ཆར་མ་རིག་པ་ཡང་དེ་དང་འདྲའོ། །བསམ་བརྟན་གྱི་མཁན་པོ་གཤིན་ཧོའི་བསམ་བརྟན་གྱི་མདོ་ལས་འབྱུང་བ། །རྟག་ཏུ་དྲན་བ་མྱེད་པའི་བདེན་པའི་མཚན་མ་བསྒྲུབ་བོ། །དེ་ཡང་གང་ཞེ་ན། སེམས་གྱི་རང་བཞིན་ཡེ་ནས་མྱི་གནས་པའི་ངོ་བོ་ཉིད་ནི་ཐོབ་པར་བྱ་བ་མྱེད་དེ། །སེམས་དང་བ་དང༌། ཏིང་ངེ་འཛིན་དུ་ཡང་དམྱིགས་པ་མྱེད་དོ། །སེམས་ཡིན་བ་དང་མ་ཡིན་བ་དང༌།    * * * * * * * * * *