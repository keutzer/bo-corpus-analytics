Pelliot tibétain 996 [6]	- has [6] image   PT 996-1 ༄། །མཁན་པོ་ནམ་ཀའི་སྙིང་པོའི་དགེ་བའི་བཤེས་ཉེན་(གཉེན་)གྱི་རྒྱུད་མདོར་བཤད་པ། དགེ་བའི་བཤེས་ཉེན་ཡང། ཆོས་མཉམ་བ་ཉིད་ཀྱི་ལམ་རིག་པཱ། མཁན་པོ་ཨ་རྟན་ཧྱེར། སེམས་ཅན་གྱི་དོན་དུ་རྒྱ་གར་ཡུལ་ནས༌། ཡུལ་ཨན་སེར་གཤེགས་ཏེ། སློབ་མ་སུམ་བརྒྱ་བསྡུས་ནས། ཐེག་པ་ཆེན་པོའི་དོན་ལ་ཅི་ལྟར་འཇུག་པའི་སྒོ་བཤད༌། ལྷའི་ཞལ་ཟས་ནམ་ཀ་ལས་བླངས་ཏེ། སློབ་མ་སུམ་བརྒྱ་ཚིམ་བར་བྱས་སོ། །ལོ་བརྒྱ་ལོན་ནས། ནེར་བན་ཐབས་སུ་དུས་ལས་འདས་སོ། དེ་ནས་ཨན་སེའི་རྒྱལ་པོས་ལུས་བརྡབས་ཏེ། མཁན་པོས་སེམས་ཅན་དེ་སྙེད་ལ་ཆོས་བཤད་ན། བདག་ལ་ཚིག་འགའ་ཡང་མ་བསྟན་པར་གཤེགས་སམ་ཞེས་སྨྲས་པ་དང། ཚེ་འདས་ཏེ་ཞག་གསུམ་ལོན་བ་སླར་བཞེངས་ཏེ། ཨན་སོའི་རྒྱལ་པོ་ཀྭ་ཙི་ཝང་ལ་ཆོས་བཤད་ནས་དུས་ལས་འདས་སོ། དེའི་སློབ་མ་མྱི་བརྒྱད་ཀྱིས་    PT 996-2 ཆོས་གོ་བའི་དམ་པ་བེའུ་སིང་ཧྭ་ཤང་ཡུལ་ཤ་ཆུ་དང༌། ཀམ་ཆུ་ཕྱོགས་སུ་བཤེགས་(གཤེགས)ཏེ། སློབ་མ་མང་པོ་ལ་ཆོས་བཤད། ལྷའི་ཞལ་ཟས་ནམ་ཀ་ལས་བླངས་ཏེ། སློབ་མ་རྣམས་ལ་ཚིམ་བར་བྱས་སོ། ལོ་བརྒྱད་ཅུ་ལོན་བ་དང༌། ཡུལ་སེུ་ཅུ་ན་དགོན་པ་སའི་ནུབ་ཕྱོགས་ནས༌། མཚོན་སྣ་ལྔའི་སྤྲིན་ཞིག་བྱུང་ནས༌། ཧྭ་ཤང་གི་སྤྱི་བོའི་ཐད་ཀ་ན་སྡོད་དོ། དེ་ནས་ཧྭ་ཤང་སྐྱིལ་མོ་གྲུང་མ་གཡོས་པར་དུས་ལས་འདས་པ་དང༌། སྤྲིན་ཡང་སླར་ནུབ་ཕྱོགས་སུ་སོང་ངོ༌། དེའི་ཚེ་ཞག་གསུམ་གི་བར་དུ་ཡུལ་རྨུགས། རྩི་ཤིང་གི་མདོག་གྱུར་ཏོ། དེའི་སློབ་མ་ཆོས་གོ་བ་བརྒྱད་ཅིག་བྱུང་བའི་དམ་པ། མན་ཧྭ་ཤང་ལྷའི་ཞལ་ཟས་གསོལ་བས་གཉིད་ཆོམས་ཏེ། གཉིན་མཚན་རྒྱུན་དུ་སྒོམ་དུ་སྒོམ་བ་ཞིག་ཡུལ་ཙོང་ཀར་གཤེགས་ནས། སློབ་མ་མང་པོ་ལ་ཆོས་བཤད་དེ། སྒོམ་དུ་སྩལ་པ་ལས༌། སློབ་མ་ཚིག་ཙ་ནམ་ཀས་དོན་རིག་ནས། ཧྭ་ཤང་གིས་ཀྱང་ལམ་མཐོང་ངོ་ཞེས་བསྟན་ནོ། དེ་ནས་ལོ་སུམ་ཅུ་ལོན་ཏེ་རྒྱ་ཡུལ་དུ་གཤེགས་ཀར༌། བདེ་བློན་ཞང་ཁྲི་སུམ་རྗེ་མར་བུས་ཧྭ་ཤང་བཤོས་   ༄། །གསོལ། ཡོན་ཕུལ་ནས་གསོལ་པ། ཧྭ་ཤང་གཤེགས་པའི་སླད་ན། ཆོས་ལམ་སྟོན་ནུས་པ་སུ་མཆིས༌། སྨྲས་དཔའ། བདག་གི་སློབ་མ་ཚིག་ཙ་ནམ་ཀ་ཆོས་ཀྱི་དོན་རིག་སྟེ། ལམ་སྟོན་ནུས་ཀྱིས་ཆོས་ལམ་སྤྱོད་པ་རྣམས་ཀྱིས་དེར་དྲིས་ཤིག། ཅེས་བསྟན་ནས་རྒྱ་ཡུལ་དུ་གཤེགས་སོ། མཁན་པོ་ནམ་ཀྱི་སྙིང་པོའི་ཡོན་ཏན་མདོར་བཤད་པ༌། དགེ་སློང་ནམ་ཀའི་སྙིང་པོ་དང་པོ། བཙན་པོ་ཁྲི་སྲོང་ལྡེ་བརྩན་གི་སྐུ་རིང་ལ། རབ་དུ་བྱུང་ནས་དགོན་པར་དམ་བཅས་པ་དང༌། བསོད་སྙོམས་སྤྱོད་པ་ལས་སྩོགས་པ། དབྱངས་པའི་ཡོན་ཏན་གི་ཆོས་ཡི་དམ་དུ་བླངས་ཏེ། བསམ་གཏན་གི་མཁན་པོ་མན་ཧྭ་ཤང་ལས། ཐེག་པ་ཆེན་པོའི་དོན་ལ་ཅིག་ཅར་འཇུག་པའི་མན་ངག་མནོས་ཏེ། བསྒོམས་པ་ལས། ཆོས་གྱི་དོན་གོ་ནས། ལུང་ཐུབ་སྟེ། ཧྭ་ཤང་གིས་སྨྲས་པ། ཕ་སེང་གེ་ལས་བུ་ཝ་ལྟར་བུ་བྱུང་བ་ནི། བུའུ་སིང་ཧྭ་ཤང་ལྟ་བུའི་སློབས་དཔོན་      PT 996-3 ལས ། ང་འདྲ་བའི་སློབ་མ་བྱུང་བ་ཡིན་ནོ། ཕ་ཝ་ལས་བུ་སེང་གེ་བྱུང་བ་ནི༌། ང་འདྲ་བའི་སློབས་དཔོན་ལས༌། ཁྱོད་འདྲ་བའི་སློབ་མ་བྱུང་ངོ་ཞེས་ཤིན་དུ་བསྔགས་སོ། མཁོན (མཁན)་པོ་ནམ་ཀའི་སྙིང་པོས། ཁྲི་ག་ཤིང་ཡོང་གི་སྤྲུལ་པ་ལ། མཆོད་པ་བགྱིས་པ་ལས༌། སྐུ་གཟུགས་ལས་འོད་བྱུང་ངོ༌། སླར་ཡམ་ཡོག་གི་དབེན་སར་བཞུད་པའི་ཚེ། མཚོན་སྣ་ལྔའི་སྤྲིན་ཀྱིས་བསྐྱལ་བ་ལས་སྩོགས་པའི་ཡ་མཚན་བྱུང་ངོ། ཚེ་གཅིག་དུ་ཆོས་ལམ་སྒོམ་ཞིང༌། དབྱངས་པའི་ཡོན་ཏན་ལ་གནས་པའི་ཡི་དམ་མཐར་ཕྱིན་ནས། ལོ་བདུན་ཅུ་རྩ་གཅིག་སྟེ། ཁྱི་འི་ལོའི་དཕྱིད་སླ་(སྤྱི་ཟླ)ར་བ་ཚེས་ཉི་ཤུ་དགུ་ལ། ཞོང་པོང་གི་དགོན་སར་སྐྱིལ་མོ་གྲུང་མ་གཡོས༌། མདངས་མ་གྱུར་པར་དུས་ལས་འདས་སོ། དེའི་ནུབ་མོ་ནམ་གི་གུང་ལ༌། དབེན་སའི་ལྟ་འོག་གི་ཞོང་པོང་གི་རི་རྒྱུད་ནས། སྲིན་པོ་རིའི་བར་གི་ནམ་ཀ་ལ་འོད་ཆེན་པོ་གཉིས་རྒྱུད་(རྒྱུན)ཆགས་སུ་བྱུང་བས་ཡུལ་ཕྱོགས་   ༄། །གསལ་བར་གྱུར་ཏེ། ནུབ་ཕོགས་(ཕྱོགས)སུ་འདས་པར་གྱུར་ཏེ། ཕྱོག་ཅུ་འབྱི་ལིག་གི་དགེ་འདུན་ལྟམ་རྗེ་དཔལ་གི་རྒྱལ་མཚན་དང༌། འགྭན་བློ་གྲོས་ལས་བསྩོགས་པ་ཡུལ་མྱི་མང་པོས་མཐུན་བར་མཐོང། བདུན་ཚིགས་མཐའ་མ་ལ་ལྷ་མྱི་ལྔ་བརྒྱའི་ཆོས་སྟོན་གསོལ་ཏེ། སྨོན་ལམ་བཏབ་པ་ལས༌། དེའི་ནུབ་མོ་ནམ་གི་གུང་ཐུན་ལ༌། དབེན་སའི་ལྟག་ས་བྲག་རྩ་ནས་འོད་ཆེན་པོ་བྱུང་སྟེ། ནུབ་ཕྱོགས་སུ་འདས་སོ། མཁན་པོ་ནམ་ཀའི་སྙིང་པོས། རྣལ་འབྱོར་གི་ལམ་ལ་བསྟོད་པ༌། མྱི་གནས་མཉམ་བ་རྣལ་འབྱོར་ངེས་པའི་ལམ། ཡེ་ནས་སྐྱེ་མྱེད་འགག་པར་མྱི་འགྱུར་ཏེ༌། ཇི་ལྟར་བར་སྣང་བྱ་ལམ་རྗེས་བཞིན་དུ༌། བལྟ་བའི་དམྱིགས་མྱེད་ཚིག་གིས་བརྗོད་མྱི་རུ། འཕགས་པ་རང་རིག་ཡེ་ཤེས་བློ་ལྡན་བས། དམྱིགས་པའི་རྟོག་བྲལ་མཁས་ཤིང་ཤེས་པས་རིག༌། འཕྱག་འཚལ་དེ་བཞིན་    PT 996-4 གཤེགས་པ་ཉིད་ཀྱི་མཛོད༌། དེ་ནི་འཕགས་པའི་འབྱུང་གནས་ལམ་སྲོལ་ཏེ། ཡེ་ནས་མཉམ་བ་དྲང་སྲོང་ཆེན་པོའི་ལམ༌། དམྱིགས་མྱེད་མཉམ་བ་དཀྱིལ་འཁོར་ཏེ༌། སྐྱེ་འགག་མྱེད་པར་སྙོངས་པ་ནི། རྡོ་རྗེ་དབྱིངས་ཀྱི་ཡེ་ཤེས་སོ། བྱང་ཆུབ་སེམས་ལྡན་མཁས་པ་ཡིས། མྱི་གཡོ་ཡིད་ལ་ཟློས་བྱེད་པ། རྒྱལ་སྲས་གྲོལ་བའི་ཕྱག་རྒྱ་སྟེ། གཟུགས་མཆོག་མཉམ་ཉིད་འདི་བསྒོམས་པས༌། རྫོགས་པ་ཡང་དག་ཆོས་ཀྱི་སྐུ༌། འདི་ནི་དོངས་གྲུབ་མཆོག་ཅེས་གསུངས། ། ༎  ༈ ཐེག་པ་ཆེན་པོ་རྣམ་པར་མྱི་རྟོག་པར་བསྒོམ་བའི་ལམ་འདི༌། མདོར་བཏུས་ཏེ་བསྟན་པ་ཡང༌། དགེ་སློང་སྤུག་ཡེ་ཤེས་དབྱངས་དང་(དབང་)པོ། རྒྱལ་པོ་མྱེས་ཀྱི་རིང་ལ་རབ་དུ་བྱུང་ནས༌། ཆོས་གྲར་ཆོས་བསླབས་ཏེ། དགེ་བའི་བཤེས་ཉེན་གྱི་ལུང་དང་མན་ངག་དང། རང་གི་ཉམས་  ༄། །སུ་ལྡན་(ལེན)པ་ལ་བརྟེན་ནས། དགོན་པར་བྱུང་སྟེ། ལོ་ལྔ་བཅུ་ལྷག་ཅིག་གི་བར་དུ་མྱི་གནས་མྱི་རྟོག་པའི་ཚུལ་དུ་བསྒོམས་པ་ལས། མྱི་གནས་པའི་དོན་ལ་ཡང་ཡིད་ཆེས༌། ངེས་པའི་དོན་གི་མདོ་སྡེ་རྣམས་ཀྱང་བརྡཱ་མཇལ་ནས། དགེ་བའི་བཤེས་ཉེན་རྣམས་ཀྱི་ལུང་དང་མན་ངག་དང། བདག་ཉིད་སྒོམ་བ་དང་ཡང་སྟུན་ནས། རྒྱ་གར་དང༌། རྒྱ་དང༌། བོད་ཀྱི་བསམ་གཏན་མཁན་ཉམས་ཅན་རྣམས་ཀྱི་ལུང་དང༌། ནམ་(མན)ངག་དང༌། དེ་དག་གི་དོན་དང། ཐེག་པ་ཆེན་པོའི་མདོ་སྡེ་ངེས་པའི་དོན་དུ་གསུངས་པ་རྣམས་ཀྱི་ཁུངས་དང་ཡང་གཏུགས་ནས། ཐེ་ཙོམ་དུ་ཞུས་པའི་ལེའུ་བརྒྱ་ཅུ་རྩ་བརྒྱད་དང། མདོ་སྡེ་བརྒྱད་ཅུའི་ཁུངས་ནས༌། ཐེ་ཙོམ་ལེའུ་རེ་རེ་ལ་ཡང༌། ཁུངས་མདོ་སྡེའི་དོན་གཉིས་གཉིས་གསུམ་གིས་བསྟན་ཏེ། དེ་ཡང་དུས་གསུམ་གི་སངས་རྒྱས་ཀྱིས༌། ཐེག་པ་ཆེན་    PT 996-5 པོ་སྒོ་གཅིག་གིས༌། མྱེ་ངན་ལས་འདས་པར་གསུངས་ན། སངས་རྒྱས་ཤག་ཀྱ་ཐུབ་པ་མྱ་ངན་ལས་འདས་ནས་ལོ་ལྔ་བརྒྱཱ་གསུམ་པ་ལ་དོན་དམ་པ་རོ་ཅིག་པའི་ཆོས་ནི་མྱི་སྒོམ༌། ཚིག་དང་ཡི་གེ་ཙམ་ལ་ཞུགས་ནས། འཐབ་ཅིང་བརྩོད་པ་སྐྱེས་ནས། སྡེ་ལྔར་གྱེས་སོ་ཞེས་འབྱུང་བས། དེ་བས་ན། ཐེག་པ་ཆེན་པོའི་དོན་དམྱིགས་སུ་མྱེད་པ། ཚུལ་གཅིག་པའི་དོན་ཅི་ལྟ་བུ་ཡིན་བ། དགེ་བའི་བཤེས་ཉེན་མང་པོའི་མན་ངག་དང། མདོ་སྡེ་ཟབ་མོའི་ཁུངས་དང་གཏུགས་ནས། མ་ནོར་བར་བསྟན་པ་དེ་ཡང༌། མྱི་རྣམ་གསུམ་ལ་ཕན་གདགས་པའི་ཕྱིར། མགོ་(འགོ)ནས་བཞུག་དུ་དོན་རྣམ་པ་ལྔ་ཞིག་གིས་བསྟན་ཏེ། དེ་ཡང་ཐེག་པ་ཆེན་པོ་ཚུལ་གཅིག་པ་དང༌། ཚུལ་གཅིག་པའི་རང་བཞིན་དང༌། དེ་བསྒོམ་བའི་ཐབས་དང༌། ཚུལ་གཅིག་པ་མ་རྟོགས་པའི་སྐྱོན་དང༌། དེ་བསྒོམས་པའི་  ༄། །ཡོན་ཏན་དང། དེའི་འབྲས་བུ་སྐུ་གསུམ་དང། མྱ་ངན་ལས་འདས་པ་དང་ལྔ་འོ། འདི་འི་དོན་ཡང་འདི་ཉམས་སུ་བླངས་ཏེ། མ་བསྒོམས་པར་ཚིག་གིས་མཇལ་པར་ཡང་དཀའ་སྟེ། བསྒོམས་ཏེ་ཉམས་དང་ལྡན་ན། འདིའི་དོན་མ་བཤད་པར་ཡང་དང་མཇལ་པའི་རིགས། འདི་བསྡུས་པའི་བསམ་གཏན་གི་ཾཁན་(མཁན)པོ༌། སྤུག་ཡེ་ཤེས་དབྱངས་ལོ་བརྒྱད་ཅུ་ལོན་ཏེ། རྟ་འི་ལོ་སྟོན་སླ་(ཟླ)ར་བ་ཚེས་བརྒྱད་ལ། ཁྲི་ག་མོང་ཡོག་མདའ་ན། ཚིག་ཙ་ནམ་ཀའི་སྙིང་པོའི་དབེན་སར༌། སྔ་དྲོ་མ་ཡོས་(གཡོས)བཞིན་དུ་ཚེ་འདས་ཏེ། སླད་ཀྱིས་སློབ་མ་རྣམས་ཀྱིས་ང་ཙེའི་གཙུག་ལག་ཁང་དུ་བསོད་ནམས་བགྱིས་ནས། སྤྲུར་(སྤུར)ཨན་ཅུང་དབེན་སར་འཁོར་དུ་ཡུལ་མྱི་རྣམས་ཀྱིས་པན་ (ཕན)གདུགས་ཀྱིས་དྲངས་ཏེ་བསྐྱལ་པའི་ཚེ། ཁྲི་ག་མཁར་གོང་དུ༌། སྟེང་གི་ནམ་ཀ་ལ་སྤྲིན་མཚོན་སྔ་(སྣ་)ལྔ་བྱུང་བ་    PT 996-6 ཡང༌། ཡུལ་མྱི་དང་ཕྱུགས་རྫི་ཐམས་ཅན་ཀྱིས་མཐོང༌། ཨན་ཅུང་འཁོར་དུ་སྤུར་སྐྱེལ་བ། དགེ་སློང་འབྲོ་ཤག་ཀྱ་ལས་སྩོགས་པས་བསྐྱལ་པའི་ཚེ། སྲིན་པོ་རི་འི་རྩེར་ཕྱིན་པ་དང། ནམ་ཀའི་ལས་མཚོན་སྤྲིན་སྣ་ལྔ་སྨུག་པར་ཆགས་ཏེ། ཨན་ཆུང་དབེན་སར་ཕྱིན་གི་བར་དུ་ནམ་ཀ་ལ་རི་རྩེར་ཕྱིན་ཕྱིན་གི་བར་དུ་གདའ༎ ༎ ༎    * * * * * * * * * *
