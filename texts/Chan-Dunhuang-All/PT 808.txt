Pelliot tibétain 808 [1]	- has [2] image   PT 808 -1 ་དཀོན་མཆོག་གསུམ་ལ་ཡང་དབྱེ་ན་བཞིས་སྟེ། །དཀོན་བའ་དང་མཆོག་དང་དབྱེ་བ་དང་བསྡུ་བ་དང་བཞིས་བཤད་དོ། །དཀོན་བའ་ནི་སངས་རྒྱས་འཇིག་རྟེན་དུ་བྱོན་བས་དཀོན། ཆོས་དེའི་ཞལ་ནས་ལེགས་པར་གསུང་བ་དཀོན། །དགེ་འདུན་གིས་དེའི་དོན་རྟོགས་པའ་དཀོན། །མཆོག་ཅེས་བྱ་བའ་ནི། སངས་རྒྱས་དཀོན་མཆོག་ཉེས་པའ་ཐམས་ཅད་ལ་སངས་པའི་མཐར་ཐུག་པའ། །ལེགས་པའ་ཐམས་ཅད་བསགས་པའི་ཕུལ་དུ་ཕྱིན་པའ་ལ་ནི་སངས་རྒྱས་དཀོན་མཆོག་ཅེས་བྱའོ། །ཆོས་དཀོན་མཆོག་ཅེས་བྱ་བ་ནི་ཉེས་པའ་ཐམས་ཅད་སངས་པ་འཁོར་བའི་ཉེས་དམིག་ཐམས་ཅད་དང་ནི་གཏན་ཐ་ཡུགས་(མཐའ་ཡུག་)བྲལ་བའ། མྱེ་(མྱ)ངན་ལས་འདས་པའི་བདེན་པ་དང་མཐའ་ཡུན་ཏུ་ལྡན་བའ་དེ་ལ་ནི་ཆོས་དཀོན་མཆོག་ཅེས་བྱའོ། །དགེ་འདུན་དཀོན་མཆོག་ཅེས་བྱ་བའ་ནི་འཁོར་བའི་ཉེས་དམིགས་ཐམས་ཅད་དང་ནི་རིམས་ཀྱིས་(རིམ་གྱིས)སངས་ནས། །སྐྱེས་བུ་ཟུང་བཞི་དང་གང་ཟག་ཡ་བརྒྱད་ཀྱི་འབྲས་བུ་ཐོབ་པའ་དེ་ལ་དགེ་འདུན་དཀོན་མཆོག་ཅེས་བྱའོ། །དབྱེ་བའ་ནི་ཚུལ་གཅིག་པའ་དང་ཐ་དད་པའ་དང་རྟེན་དུ་བཙུགས་པའ་འོ། །ཚུལ་གཅིག་པའ་ནི་ཆོས་དཀོན་མཆོག་ཆོས་ཀྱི་དབྱིངས། །དགེ་འདུན་དཀོན་མཆོག་རིག་པའི་ཡེ་ཤེས། །དེ་གཉིས་སུ་མེད་པའ་ནི་སངས་རྒྱས་དཀོན་མཆོག་ཆོས་ཀྱི་སྐུའོ། །ཐ་དད་པའི་སངས་རྒྱས་དཀོན་(མཆོག) དང་ཐ་དད་པའི་ཆོས་དཀོན་མཆོག་དང༌། ཐ་དད་པའི་དགེ་འདུན་དཀོན་མཆོག་དང་གསུམ་མོ། །ཐ་དད་པའི་སངས་རྒྱས་དཀོན་མཆོག་ནི་འོག་མེན་(མིན)གི་གནས་མཐའ་དང་དབུས་མེད་པའ་ན། རྣམ་པར་སྣང་ཁྱབ་མཛད་བཞུགས་པའ་ནི་ཆོས་ཀྱི་སྐུ་ཡིན་ལ། གནས་གཙང་མའ་རིགས་ལྔའི་ཕྲེང་ན་ཡེ་ཤེས་མཆོག་གི་གང་ཆེན་གཙོ་འཁོར་བྱ་ཆུབ་སེམས་དཔའི་འཁོར་གིས་བསྐོར་དེ་བཞུགས་པའ་ནི་ལོངས་སྤྱོད་རྫོགས་པའི་སྐུ་ཡིན་ལ། ཤག་ཀྱ་ཐུབ་པའི་སྐུ་ལ་བྱེ་བ་འཕྲག   PT 808 -2 ཐེར་འབུམ་རྡོ་རྗེ་གདན་ཡང་བྱེ་བ་ཐེར་འབུམ། འཛམ་བུ་གླིང་གིས་ཁམས་ཀྱང་བྱེ་བའ་ཐེར་འབུམ། འགྲོ་བའི་དོན་མཛད་པའ་ནི་སྤྲུལ་པའི་སྐུ་ཞེས་བྱའོ། ཐ་དད་པའི་ཆོས་དཀོན་ལ་ཡང་གསུམ་སྟེ། ལམ་གི་ཆོས་དང༌། གཉེན་པོ་ཡི་ཆོས་དང༌། དོན་དམ་པའི་ཆོས་སོ༎ ལམ་གྱི་ཆོས་ནི་བྱང་ཆུབ་ཀྱི་ཕྱོགས་སུམ་བཅུ་རྩ་དྲུག་བདུན་པ་ན་ལ། གཉེན་པོའི་ཆོས་ནི་སེམས་ཅན་ལ་ཉོན་མོངས་པའ་བརྒྱད་ཁྲི་བཞི་སྟོང་ཡོད་པའི་གཉེན་པོར་ཆོས་ཀྱི་སྒོ་མོ་བཞི་བརྒྱད་ཁྲི་བཞི་སྟོང་དུ་སྤྱིར་དྲིལ་སྟེ་བཀའ་སྩལ་པ་ཡིན་ནོ། །དོན་དམ་པའི་ཆོས་ནི་སྐྱེ་བའ་མྱེད་པའི་དོན་རྣམ་པ་མི་རྟོག་པའ་འོ། །ཐ་དད་པའི་དགེ་འདུན་དཀོན་མཆོག་ལ་ཡང་གསུམ་སྟེ། ཉན་ཐོས་ཀྱི་དགེ་འདུན་དང་རང་སངས་རྒྱས་ཀྱི་དགེ་འདུན་དང༌། བྱང་ཆུབ་སེམས་དཔའི་དགེ་འདུན་ནོ། །ཉན་ཐོས་ཀྱི་དགེ་འདུན་ནི་སྐྱེས་བུ་ཟུང་བཞི་དང་གང་ཟག་ཡ་བརྒྱད་ཀྱི་འབྲས་བུ་ཐོབ་པ་ཡིན་ལ། རང་སངས་རྒྱས་ཀྱི་དགེ་འདུན་ནི་ཤེས་རབ་མྱུར་མགྱོགས་དང༌། དཔའ་བོ་ཐོགས་མྱེད་ཀྱི་འབྲས་བུ་ཐོབ་པའ་འོ། བྱང་ཆུབ་སེམས་དཔའི་དགེ་འདུན་ནི་ཡོན་ཏན་གྱི་མཆོག་དང་ལྡན་པའ། ཐབས་དང་ཤེས་རབ་ཟུང་དུ་འབྲེལ་པ། ཕ་རོལ་དུ་ཕྱིན་པ་དྲུག་དང་བཅུ་དང༌། བསྡུ་བའི་ དངོས་པོ་བཞི་དང་ཚད་མྱེད་པའ་བཞི་དང༌། གཞན་གི་དོན་ཕུན་ གསུམ་འཚོགས་པར་འབྱོར་པས་ནི་བྱང་ཆུབ་སེམས་པའི་དགེ་འདུན་ཞེས་བྱའོ། རྟེན་དུ་བཞུགས་པའི་སངས་རྒྱས་དཀོན་མཆོག་ནི་པར་དུ་རྐོས་པའ་དང༌། རིས་སུ་བྲིས་པ་དང༌། ལུགས་སུ་བླུགས་པའོ། རྟེན་དུ་བཞུགས་པའི་ཆོས་དཀོན་མཆོག་ནི། གླེགས་བམ་དུ་སྦམས་པ་དང་བྱང་བུ་སོར་བཞི་པའ་ཡན་ཆད་ལ་བྱའོ། རྟེན་དུ་བཞུགས་པའི་ཆོས་དཀོན་མཆོག་ནི། ད་ལྟར་རིག་པའི་ཡེ་ཤེས་དང་ལྡན་པའ། ག་ཞིང་(གང་ཞིག)སྒོམ་བར་བྱེད་པའི་དགེ་བའི་བཞེས་ཉེན་(བཤེས་གཉེན)ལ་བྱའོ། བསུ་བའ་ཞེས་བྱ་བའ་ནི་ཆོས་དཀོན་མཆོག་ཆོས་ཀྱི་དབྱིངས་སུ་བསུ། དགེ་འདུན་དཀོན་མཆོག་རིག་པའི་ཡེ་ཤེས་སུ་བསུ། དེ་གཉིས་སུ་མྱེད་པའ་ནི་སངས་རྒྱས་དཀོན་མཆོག་ཆོས་ཀྱི་སྐུའོ། དེ་གསུང་(གསུམ)ལ་བསུ་བའོ། གལ་(བརྒལ་)མཁན་ན་རེ་དཀོན་མཆོག་གསུམ་མྱེད་ན་ཅི་འགལ། དེ་ལྟ་སངས་རྒྱས་དཀོན་(མཆོག)མྱེད་ན་ནི་བསུན་པའི་གཞི་ མྱེད། ཆོས་དཀོན་མཆོག་མྱེད་ན་ནི་བསུན་པའི་ལམ་མྱེད། དགེ་འདུན་དཀོན་མཆོག་མྱེད་ན་བསུན་པའ་(པའི) ལྷ་ཡང་མྱི་གནས། འཇིག་རྟེན་དག་ན་ཀུན་མཁྱེན་པའི། ཨུ་དུམ་འབར་(ཝ་ར)བའི་མེ་ཏོག་བཞིན། །རྒྱ་ལམ་དག་ན་ལན་འགའ་ཞིག། འབྱུང་འགྱུར་ཡང་ན་འབྱུང་མྱི་འགྱུར།   * * * * * * * * * *
