oIOL Tib J 710 (楞伽師資記)  [1r.1] ༄།ཿ།ལིང་ཀའི་(ལང་གའི་)མཁན་ཕོ་(པོ)དང་སློབ་མའི་མདོ་བམ་ཕོ་(པོ)གཅིག་གོ༎ །ཐོག་མ་གཅིག་སྟེ། ཁིའུ [1r.2] འད་བར་ཏ་རས་(ཡོན་ཏན་བཟང་པོ་)བཤད་ཕཱ(པ)། །རྒྱ་རྗེ་སོང་གི་ཚེ་ན། རྒྱ་གར་གྱི་དབུས་གྱི་ཡུལ་ནས། ཆོས་གྱི་མཛོད་གསུམ་གྱི་མཁན་པོ་ཁིའུ [1r.3] འད་བར་ཏ་ར།  །ཐེག་པ་ཆེན་པོ་ལ་མཁས་པར་ཤེས་པ། །མཁན་པོ་མ་ཧཡན་ཞེས་བྱ་བཱ། །ལོའི་མྱིང་འགྭན་ཀྭ [1r.4] ཞེས་བྱ་བཱ། །ལོ་གཅིག་ལ་གྲུ་ཆེན་པོར་ཞུགསྟེ། །ཀྭང་ཅུར་ཕྱིན་ནས། །རྒྱ་རྗེ་སྩོགས་ཏ་ཆོས་ཏན་ཡང་ཅུན་ཏུ་བསྩུསྟེ། ། [1v.1] ལིང་ཀའི་ཆོས་གྱི་ཡི་གེ་བསྒྱུར་ནས། །རྒྱ་རྗེའི་སྲས་དང་ཀོང་ཅོ་ཁྱིམ་ནས་བྱུང་བ་དང༌། །མ་བྱུང་བས་བསམ་གཏན་བསྟན་པའི [1v.2] སྒོ་དབྱེ་བར་གསོལ་ནས། །བར་ཏ་རྒྱའི་སྐད་མྱི་ཤེས་ཏེ། །སྙིང་ལ་ཆགས་ནས། །མཚན་མོའི་རྨྱི་ལམ་ན། །རལ་གྱིས་(གྲིས) [1v.3] མགོ་བཅད་དེ། །བརྗེས་པ་སྙམ་བྱེད་ནས། །བསམ་གཏན་བསྟན་པིའ་སྒོ་ཕྱེ་ན། །ཆོས་གསུམ་གྱི་མཁན་པོ་ན་ [1v.4] རེ། །ཡུལ་འདི་ཤར་ཕྱོགས་ན་འདུག་པས་ལས་སྤྱད་དུ་ཆོས་མྱེད་པས་ན། །ལ་ལ་ནི་ཐེག་པ་ཆུང་ངུ་དང༌།  [2r.1] ༄།   །ཐེག་པ་གཉིས་གྱི་ཆོས་སུ་ལྷུང༌། །ལ་ལ་ནི་མུར་འདུག་པ་རྣམ་པ་དགུ་བཅུ་པ་ལྔའི་ཆོས་གྱི་ནང་དུ་ལྷུང༌། [2r.2]  །ལ་ལ་ནི་ལྷ་མ་སྲིན་གྱི་ལམ་དུ་ལྷུང་སྟེ། །མྱིའོ་ཆོག་གི་ལེགས་ཉེས་གྱི་དོན་ལ་བརྟགས་ན། །དེ་ན་རེ་བསམ་བཏན་ [2r.3] གྱི་ནང་ནས་མཐོང་བ་འདི་ནི་ཉོན་མོངས་པའི་དོན་ཆེན་པོ་སྟེ། །གདོན་ཆེན་པོ་བདག་ཀྱང་བྱིང༌། །གཞན་ཀྱང་བྱིང༌། ། [2r.4] ངས་དེ་ལྟ་བུ་ལ་སྩོོགས་པ་བསྐལ་པ་ཡུན་རིང་དུ། །ལྷ་མ་སྲིན་གྱི་ལམ་ན་འདུག་ཅིང༌། །ཡུན་རིང་དུ་སྐྱེ་ཤིས་སྙོན་ [2v.1] སྨོངསྟེ(ཉོན་མོངསྟེ།) །གྲོལ་ཐར་མ་ཐོབ་པ་སྙིང་རྗེའོ། །ལ་ལ་ནི་སྒྱུ་མའི་སྔགས་གྱི་ཆོས་གྱི་ནང་དུ་ལྷུང་སྟེ། །ལྷ་མ་སྲིན་མངག [2v.2] ཅིང༌། །ཁོང་གཞན་གྱི་ད་རུང་མ་འོངས་པའི་དོན་ལ་ལྟ་བ་ཀུན་དེ་ལྟ་བུ་ཡིན་ནོ། །མྱི་ཕལ་ཐ་མལ་པ་ལོང་བ [2v.3] བསླད་པས་མྱི་ཤེསྟེ། །འཕྲུལ་གྱི་ཆོས་དེ་ལྟ་འོ་ཞེས་ཟེར་ཏེ། །ཀུན་བཏུལ་ཕབ་ནས། །ཕྱོགས་ཤིང [2v.4] སྟེན་དུ་བཅུགསྟེ། །མཐའ་ཡུན་གྱི་ཆོས་ཡིན་དུ་འཛིན་ཏོ། །ལྷ་མ་སྲིན་དང་འདྲེ་གདོན་ཡོད་པའི་ཆོས་ཡིན  [3r.1] ༄།  །ཡིན་བར་མྱི་ཤེས་པ་དེ་ཤིན་ཏུ་སྡུག་གོ། །ངའི་དབུས་གྱི་ཡུལ་ན་ཡང་དག་པ་དྲང་པོའི་ཆོས་གསང་བ་ཡོད་དེ་མ་བརྗོད་དོ། །བདམསྟེ [3r.2] རྒྱུ་དང་དབང་པོ་སྨྱིན་བ་ཡོད་ན་ནི། །ལམ་ཀར་ཕྲད་པའི་མྱི་འཛངས་(མཛངས་)པ་ལ་ཡང་བསྟན་ཅིང་སྦྱིན་ནོ། །དབང་པོ་མ་སྨྱིན་པ་ནི་ཕ་བུ་ཡང [3r.3] གཅིག་ལ་གཅིག་མྱི་བསྟན་ན། །ཡིད་ཐ་དད་པ་ལྟ་སྨོས་ཀྱང་ཅི་དགོས།ཿ།ཿ།ལིང་ཀའི་ཆོས་གྱི་ཡི་གེ་ན་རེ་སངས་རྒྱས་ [3r.4] རྣམས་གྱི་སེམས་ནི་རང་གི་མཆོགསྟེ། །ངས་ཆོས་བསྟན་པ་ནི་སེམས་མྱི་ལྡང་བའི་གནས་ཡིན་ནོ། །ཆོས་དེས་ནི་ཐེག་པ་གསུམ་ལས་   [3v.1] འཕགསྟེ་རྒལ་ཏོ། །ས་བཅུ་ལས་འདས་ནས་མཐའ་ཡུན་གྱི་སངས་རྒྱས་གྱི་འབྲས་བུའི་གནས་འདི་ཡིན་ནོ། །ཅི་ནས་ཀྱང་ [3v.2] སེམས་ཐུབ་ཅངི་བདག་ཤེས་པར་རུང་གི །གྱི་ན་བྱ་ཞིང་གཞན་ལ་སྦྱིན་དུ་མྱི་རུང༌། །སེམས་མྱེད་པས་ནི་ཡང་དག་པའི་ [3v.3] ཤེས་པ་དགོས། །དྲན་བ་མྱེད་པས་ནི་ལུས་བདེ་བར་བྱསྟེ། །དབེན་བར་མྱི་གཡོ་བར་འདུག་ལ་ཕྱི་མོ་བསྲུངས་ཤིང་ [3v.4] ཡང་དག་པ་ལ་ཕྱོགས་སོ། །ངའི་ཆོས་གསང་ཞིང་གཅེས་པ། །ཐ་མལ་པ་བླུན་པོ་ཤེས་པ་མྱི་ཟབ་པས་བརྗོད་དུ་མྱི་རུང་ངོ༌། །    [4r.1] ༄།   །ཇི་(ཅི)ནས་ཀྱང་ལེགས་པའི་དཔལ་སྡུད་པའི་མྱིས་ན། །གདོད་མནོད་ཅིང་སྤྱད་ནུས་སོ། །མྱི་ཤེས་པ་ནི་བརྒྱའི་ནང་དུ་ཡང [4r.2] བརྒྱ་ཡོད་དོ། །ཤེས་པ་ཡོད་པ་ནི་བརྒྱའི་ནང་ན་ཡང་གཅིག་ཡོད་དོ། །སངས་རྒྱས་བྱ་བར་སེམས་ན་སྔར་སེམས་བདེ་བར [4r.3] བྱ་དགོས་སོ། །སེམས་མྱི་བདེ་ན་དགེ་བ་ཡང་དགེ་བ་མ་ཡིན་ན། །ངན་པ་སེམས་ལྟ་སྨོས་ཀྱང་ཅི་དགོས། །སེམས [4r.4] བདེ་ཞིང་མྱི་གཡོ་ན། །ལེགས་ཉེས་གཉིས་ཀ་བྱེད་པ་མྱེད་དོ། །སྡོང་པོས་བརྒྱན་པའི་མདོ་ལས་ཆོས་གཅིག་གིས་གཅིག་   [4v.1] མྱི་མཐོང༌། །ཆོས་གྱིས་ཆོས་མྱི་ཤེས་སོ། །ཡུལ་འདིར་ཕྱིན་ནས་ཆོས་ལམ་སྤྱོད་པའི་མྱིང་ཡང་མ་མཐོང་ན་སེམས་བདེ་བར་ [4v.2] འདུག་པ་མྱེད་པ་ལྟ་སྨོས་ཀྱང་ཅི་དགོས། །བར་བར་མྱི་གཅིག་འགའ་ཙམ་ལས་བྱེད་པ་མཐོང་ན། །ཆོས་ལམ་དང་མྱི [4v.3] འཐུན་ (མཐུན་)ཏེ། །ལ་ལ་ནི་མྱིང་སྙན་པ་ཐོས་པ་བྱ་བའི་ཕྱིར། །ལ་ལ་ནི་གསོ་བའི་ཁེའི་ཕྱིར། །ལ་ལ་ནི་གང་ཟག་དང [4v.4] བདག་གི་ཕྱིར་ཏེ། །སེམས་ལ་ཕྲག་དོགས་བྱེད་དོ། །ཇི་ལྟ་བུར་ན་ཕྲག་དོགས་ཆེར་བྱས་ན། །ཆོས་ལམ་དང་མྱི་འགལ་བ་ལ་ལ་  [5r.1] ༄།   །ཞིག་གིས་ཆོས་ལམ་སྤྱད་དེ། །གཞུང་ཁོང་དུ་ཆུད་ནས་སྤྱོད་ཅིང་ཤེས་པའི་གནས་མཐོན་པོར་ཕྱིན་ན། །མྱི་ལ་ལ་ཕྱོགས [5r.2] ཤིང་རྟེན་ཏེ། གསོའ་བའི་ཁཱེ་ཆུང་(ཅུང)ཟད་ཐོབ་ན། །དེ་ལ་ཕྲག་དོག་སྐྱེས་ཏེ། །ཡིད་ལ་སྡང་ཞིང་མྱི་སྡུགསྟེ། །བདག་དེ་ལས་ [5r.3] ལྷག་པར་ཤེས་པ། །འདོད་པར་འཛིན་པ། དེའི་མྱིང་ཕྲག་དོག་ཅེས་བྱའོ། །ཤེས་རབ་རིག་པ་ཡོད་དེ་ཉིན་མཚན་དུ་སྤྱོད [5r.4] པའི(པ)་རྣམས་འགྲུས་པར་སྤྱད་པས། མྱ་ངན་ཆོད། དེས་འགགས་ཤིང་ཐོགས་པའི་ རྣམས་བསལ་མོད་ཀྱི། །ཆོས་ལམ་ནི་བསྒྲིབས། །   [5v.1] བགེགས་པ་ནི་སོ་སོ་ནས་གཡོསྟེ། །བདེ་ཞིང་མྱི་གཡོ་བར་མྱི་རུང་བས་ན། །མྱིང་ཆོས་སྤྱོད་ཅེས་བྱ་འི། མྱིང་སེམས་བདེ་ཞེས་མྱི [5v.2] བྱའོ། །ལ་ལ་ཕ་རོལ་དུ་ཕྱིན་པ་དྲུག་དང ། ཆོས་འཆད་པ་དང ། བསམ་གཏན་སྤྱོད་པ་དང ། །ལ་ལ་བསམ་གཏན་གཉིས [5v.3] དང ། གསུམ་ཐོབསྟེ། །ཉོན་མོངས་པའི་ལས་བརྩོན་འགྲུས་པར་སྤྱོད་པ་ལས་སྩོགས་པ་ཡོད་དུ་ཟིན་ཀྱང༌། །མྱིང [5v.4] དགེ་བ་ཞེས་མྱི་བྱ། །མྱིང་ཆོས་སྤྱོད་པ་ཞེས་མྱི་བྱའོ། །སྣྲེད་པའི་ཆུས་ལས་གྱི་ཞིང་མ་བཅུས་གྱི་སྟེང་དུ་དེའི་ནང་དུ་རྣམ་པར་   [6r.1] ༄།   །ཤེས་པའི་ས་བོན་མྱི་བསྐྱེད་པ་དེ་ལྟ་བུའི་དགེ་སློང་ནི། །མྱིང་ཆོས་སྤྱོད་པ་ཞེས་བྱའོ། །དེ་སེམས་བདེ་ཞེས་བྱ་བ་ནི་མདོ་རྣམ་པ་བཞི [6r.2] ཡོད་དེ། །གཅིག་ནི་གཞུང་དང་གལ་(འགལ་)བའི་སེམསྟེ། །གཅིག་དུ་མྱི་ཐ་མལ་པ་འི་སེམས་ལ་ཕྱོགས་པ་ཡིན་ནོ། ། [6r.3] གཉིས་ནི་གཞུང་ལ་ཕྱོགས་པའི་སེམས་ཡིན་ཏེ། །སྐྱེ་ཤི་སྐྱོ་ནས་མྱ་ངན་ལས་འདས་པ་བཙལ་ཏེ། ། [6r.4] སྟོང་ཞིང་མྱི་གཡོ་བ་ལ་ཕྱོགས་པ་སྟེ། །མྱིང་ཉན་ཐོས་པའི་སེམས་ཤེས་བྱའོ། །གསུམ་ནི་གཞུང་ལ་ཕྱོགས་པའི་   [6v.1] སེམས་ཏེ་བསྒྲིབས་པ་ཆོད་ཅིང་གཞུང་བྱེད་མོད་གྱི། །ཡིད་ལ་མཁས་པར་སེམས་དཔའ་ཡོད་པས་བྱང་ཆུབ་གྱི་སེམས་མ [6v.2] ཡིན་ནོ། །བཞི་ནི་མཉམ་སྙོམས་པའི་སེམས་ཏེ། །ནང་ལོགས་ཀྱང་མྱེད །ཕྱི་ལོགས་ཀྱང་མྱེད་དེ། མཉམ [6v.3] སྙོམས་པའི་གཞུང་འཐུན་བ་དེ་ (མཐུན་པ་དེས)ན་སངས་རྒྱས་གྱི་སེམས་ཡིན་ནོ། །ཐ་མལ་པ་དང༌འཕྲུལ་ (འཁྲུལ )་པདང༌སྐྱེ་ཤི་དང༌། འདུ་ [6v.4] མཆེད་དང༌ཤེས་རབ་དང༌དེ་རྣམས་མ་མཐོངསྟེ། །གཉིས་སུ་མྱེད་པའི་གཞུང་དང་དོན་ཅིག་ཅར་བྱངསྟེ། །ཡིད་ལ་གོས  [7r.1] ༄།   །པ་དང་གཙང་མ་གཉིས་ཀྱང་གཅིག་སྟེ། །སངས་རྒྱས་དང་སེམས་ཅན་ཀྱང་མཉམ་སྙོམསྟེ་མདོ་གཅིག་གོ། ། [7r.2] ངོ་བོ་ཉིད་གཙང་བས་ན། །མྱིང་མཉམ་སྙོམས་པའི་སེམས་ཤེས་བྱའོ། །ལིང་ཀའི་ཆོས་གྱི་ཡི་གེ་ན་རེ་ཐམས་ཅད་ལ་མྱ [7r.3] ངན་ལས་འདས་པ་མྱེད་དེ། །སངས་རྒྱས་མྱ་ངན་ལས་འདས་པ་ཡང་མྱེད་དོ། །ཚོར་བའི་ཚོར་བ་ཡང་ཡོང་བྲལ [7r.4] ཏེ། །ཡོད་པ་དང་མྱེད་པ་དེ་གཉིས་ཀ་ཡང་བྲལ་ལོ། །ཐེག་པ་ཆེན་པོའི་ཆོས་ལམ་ན་ཕྱི་མོ་ནས་མུ་མྱེད་དེ། །ཁྱབ་པར [7v.1] གཙང་ངོ། །ཕྱི་མོ་ནས་ཡོད་དེ་རྒྱུ་ལས་ཐོབ་པ་མ་ཡིན་ནོ། །དཔེར་ན་སྤྲིན་ལྡིང་བས་ཉི་མའི་འོད་བསྒྲིབས་པ་དང་མཚུངསོ། ། [7v.2] སྤྲིན་དང་ན་ཉི་མ་ཡང་སྣང་ངོ༌། །མང་ཞིང་རྒྱ་ཆེར་སློབ་པ་ནི་ཅི་དགོས། །བྱེ་མ་དང་རྡུལ་དང་ཡི་གེ་འབྲུ་དང་ངག་ཀི་ཚིག [7v.3] ལ་ཤེས་ཤིང་མཐོང་ན། །སླར་སྐྱེས་ཤི་ལམ་ལ་ཕྱོགསོ། །ཁས་བཤད་ཅིང་ཡི་གེའི་རི་མོས་བརྗོད་དེ། །ཆོས་ལམ [7v.4] སྤྱོད་ན། །མྱི་དེ་ནི་གསོའ་བའི་ཁེལ་ (ཁེ་ལ་)བརྐམ་བས་བདག་ཀྱང་བཤིག །གཞན་ཀྱང་བཤིགསྟེ་ཡང་དག་པར་དགེ་བའི  [8r.1] ༄།   །གྲོགས་པོ་མ་ཡིན་ནོ། །གཅིག་དུ་ན་དཔེར་མྱེ་ལོང་ཕྱིས་པ་དང་མཚུངསྟེ། །མྱེ་ལོང་གི་དྲི་མ་ཟད་ན་མྱེ་ལོང་སྣང་ཞིང [8r.2] གཙང་ངོ༌། །ཡོང་(ཡང)ཆོས་སོ་ཆོག་(ཅོག་)ལ་ཕྱི་མོ་ནས་སྤྱད་པ་མྱེད་དོ། །ཆོས་གྱི་ཡི་གེ་ན་རེ་སངས་རྒྱས་གྱི་བྱས་པ་འང་མྱེད། ། [8r.3] སངས་རྒྱས་གྱིས་སེམས་ཅན་བསྒྲལ་པ་འང་མྱེད་ན། །སེམས་ཀྱིས་ནན་གྱིས་རྣམ་པར་བརྟགསྟེ། །སངས་རྒྱས [8r.4] ཀྱིས་སེམས་ཅན་བསྒྲལ་བའི་སེམས་བྱས་སོ། །སེམས་དེས་བྱ་བ་མྱེད་པ་ལ་མ་རིག་ན །དེ་ནི་མྱི་འགྱུར་བ་མྱེད་པའོ། ། [8v.1] རིག་ན་མངོན་བར་སྣང་བ་ཡོད་དེ། རྐྱེན་ལས་གཡོས་པའི་སྤྱད་པ་ཆེན་པོ་རྒྱས་པར་ཕྱད་དེ་(བྱས་ཏེ)། །བླངས་པ་ཡང་མྱེད། ཐོགས་པ་ཡང [8v.2] མྱེད་དེ། མྱིང་ཆོས་ལམ་ཆེན་པོ་སྤྱོད་པ་ཞེས་བྱསྟེ། །བདག་དང་ཕ་ལོགས་གཉིས་སུ་མྱེད་པའོ། །སྤྱད་པོའ་ཆོག་དང [8v.3] རུས་སོ་ཆོག་ནི་སྔ་ཕྱི་ཡང་མྱེད། བར་མ་ཡང་མྱེད་དེ། །དེའི་མྱིང་ཐེག་པ་ཆེན་པོ་ཞེས་བྱའོ། །ཕྱི་ནང་ལ་ཡང་ཆགས [8v.4] པ་མྱེད་དེ། མཐར་མཉམ་སྙོམས་པ་དེའི་མྱིང་གཏོང་བ་ཆེན་པོསྟེ། །སྦྱིན་བས་ཕ་ལོགས་སུ་ (ཕ་རོལ་ཏུ)ཕྱིན་པ་ཞེས་བྱའོ། །ལེགས་ཉེས  [9r.1] ༄།   །མཉམ་སྙོམས་ལ་གཉིས་ཀ་ཐོབ་པ་མྱེད་པ་དེ་ནི། ཚུལ་ཁྲིམས་གྱི་ཕ་ལོགས་སུ་ཕྱིན་པ་ཡིན་ནོ། །སེམས་གྱི་ཡུལ [9r.2] བྱ་བ་མྱེད་ཅིང་དགྲ་ཟུན་མཉམ་སྙོམས་ན་དེ་བཟོད་པའི་ཕ་ལོགས་སུ་ཕྱིན་པ་ཡིན་ནོ། །ཐུབ་པ་བཞིན་ལས་སྤྱོད [9r.3] པ་དེ་ནི་བརྩོན་འགྲུས་གྱིས་ཕ་ལོགས་སུ་ཕྱིན་པ་ཡིན་ནོ། །གསོའ་བ་དང་མྱི་གསོ་བ་གཉིས་སུ་མྱེད་པ་དེ་ནི་བསམ [9r.4] གཏན་གྱིས་ཕ་ལོགས་སུ་ཕྱིན་པ་ཡིན་ནོ། །དམ་པའི་ (པ)མྱི་གཡོ་བས་སྣང་བ་མྱེད་པ་དེ་ནི་ཤེས་རབ་གྱིས་ཕ་རོལ་དུ་ཕྱིན་པ་ཡིན་ནོ། ། [9v.1] །འདི་ལྟ་བུར་ཤེས་པ་དེའི་མྱིང་ཐེག་པ་ཆེན་པོ་ཞེས་བྱའོ། །ཐེག་པ་ཆེན་པོ་ཚོལ་བ་སེམས་མྱི་བདེ་ཟིན་ན་ནོར་ཡང་དག་པར་མངོན་ནོ། །ཡང [9v.2] རིམ་པ་ཆེན་པོ་ཆོས་གྱི་ཡི་གེ་ན་རེ་སངས་རྒྱས་རྣམས་གྱི་སྤྱན་ལྔས། །སེམས་ཅན་གྱི་སེམས་དང་ཆོས་སོ་ཆོག་ལ [9v.3] བརྟགས་ན་མཐར་གཟིགས་པར་མྱི་རུང་ངོ༌། །སྡོང་པོས་བརྒྱན་པའི་མདོ་ལས་མཐོང་བ་མྱེད་ན། །གདོད་མཐོང [9v.4] ནུས་པའོ། །ཕན་སེམས་གྱི་མདོ་ལས་མྱིག་གིས་ཅི་འང་མཐོང་བ་མྱེད་དོ། །རྣ་བ་དང་སྣ་དང་ལྕེ་དང་ལུས་དང་ཡིད་དང༌། །  [10r.1] ༄།   །རྣམ་པར་ཤེས་པས་ཀྱང་ཤེས་པ་མྱེད། །ཇི་ནས་ཀྱང་ཡང་དག་པར་གཤེགས་པའི་མཐོང་བ་དང་ཐོས་པ་དང་ཚོར་བ་དང་ [10r.2] ཤེས་པ་བཞིན་དུ་བྱ་བའི་རིགས་སོ། །དེ་ལྟ་བུའི་མཐོང་བ་དང་ཐོས་པ་དང༌། ཚོར་བ་དང་ཤེས་པ་བཞིན་དུ་ནུས་ན། །དེའི་མྱིང [10r.3] དྲང་པོ་མཐོང་བ་དང་ཤེས་པ་ཡིན་ནོ། །བསམ་གཏན་གྱི་མདོ་ན་རེ་ཕ་བང་(ཝང)དང་འུག་པས་ནི་ཉིན་མོ་ཅི་ཡང་མྱི [10r.4] མཐོངསྟེ། །མཚན་མ་(མོ་)རྫས་མཐོང་བ་ནི་ཀུན་ཤེས་ཀྱང་མྱི་བདེན་བའི་སེམསྟེ། །ཕྱིན་ཅི་ལོག་གིས་ལན་ནོ། ། [10v.1] དེ་ཅིའི་ཕྱིར་ཞེས་བྱས་ན་ཕ་བང་འུག་པས་ནི། གཞན་གྱི་མུན་པའི་གནས་ལ་སྣང་བར་མཐོང་ངོ༌། །མྱི་ཐ་མལ་པས་ཀྱང་གཞན་གྱི [10v.2] སྣང་བ་མུན་པར་མཐོངསྟེ། །ཀུན་ཀྱང་མྱི་བདེན་བའི་སེམས་ཡིན་ཏེ། །ཕྱིན་ཅི་ལོག་གི་ལན་ནོ། །གཅིག་ཏུ་ན་ལས [10v.3] ཀྱིས་བསྒྲིབས་པས་ཡང་དག་པའི་ཆོས་མ་མཐོང་ངོ༌། །དེ་ལྟ་བས་ན་སྣང་བ་ལ་ཡང་མྱི་འགྱུར་བ་མྱེད། །མུན་པ་ལ་ཡང་མྱི་འགྱུར་བ་མྱེད་དོ། །འདི་ལྟ་བུ་ཤེས་ན་ཕྱིན་ཅི་ལོག་གིས་བསླད་ཅིང་དཀྲུག་དུ་མྱི་ཟུགསྟེ། །ཡང་དག  [11r.1] ༄།   །པར་གཤེས་པའི་རྟག་སྐྱིད་ང་གཙང་དུ་ཆུད་དོ། །མཁན་པོ་ཆེན་པོ་ན་རེ་ལིང་ཀའི་མདོ་ལས་བཤད་པ་། །ཅི [11r.2] ལྟ་བུར་ན་སེམས་དང་བ་ཞེས་བྱ། །མྱི་བདེན་བའི་སེམས་མ་བསམས། །སེམས་མྱི་བདེན་བ་མ་བསམས། །གཞན [11r.3] བསམ་བ་བསྟུསྟེ། སངས་རྒྱས་བསམ་མོ། །གཞན་བསམ་བ་བསྟུསྟེ་ཤེས་རབ་བསམ་མོ། །རྒྱུན་མ་ཆད [11r.4] པར་བསམས་ན། སྟོང་ཞིང་སེམས་མྱེད་དེ །ཕྱི་མོ་སྟོང་པ། །གཙང་མ་རིག་གོ། །ཡང་གཅིག་ཏུ་ན་རེས་ཤིག། །ནོས་ཏེ [11v.1] ཕྱིར་མ་ནུར་ན། །རྟག་པར་མྱི་གཡོས་ཏེ། སངས་རྒྱས་གྱིས་བཤད་པ་ཡིན་ནོ༎ ༎ །ཿ། ཿ༎ ༎ [11v.2] ༄། །གཅིག་གི་འོགས་ཏེ། །རྒྱ་རྗེ་འགུའི་ཚེ། །ཆོས་གསུམ་གྱི་མཁན་པོ་བོད་དེ། དར་མས་(བྷོདྷི་དྷརྨཱ) [11v.3] བཤད་པའོ། །བོད་དེ་དར་མས་ནི་ཁིའུ་འད་བར་ཏའི་རྗེས་བསབསྟེ། །བསམ་གཏན་གྱི་མཁན་པོ་དར་མ [11v.4] ནི་ཡིད་ལ་ཐེག་པ་ཆེན་པོ་དྲང་བར་དགའ་སྟེ། །མཚོ་རྒལ་ནས་ལག་ཆིའུ་དང་སང་ཆུར་ཕྱིན་ཏེ། །དགེ་སློང་དེའུ་  [12r.1] ༄།   །ཡུག་དང༌། ཡེ་ཀ་གཉིས་ཀ་གཉིས་གྱིས་ལོ་ལྔའི་བར་དུ་གུས་པར་གཡོག་བྱས་ཀྱང། ཉི་མ་གཅིག་ཙམ་གྱི་ཚོད [12r.2] དུ་འཛིན་ཏེ། །དེ་ནས་གདོད་སྤྱད་པ་བཞིའི་ཆོས་བསྟན་ཏོ། །ལིང་ཀའི་ཆོས་གྱི་ཡི་གེ་བམ་པོ་བཞི་ནི་སྤྱོད་པའི་མྱེས་(མྱིས་) [12r.3] དེ་བཞིན་སྤྱད་ནས་སྐྱེས་ཤི་ལས་རང་གྲོལ་ཐར་ཏོ། །གཞན་རྒྱ་ཆེན་ནི་དགེ་འདུན་མངོན་རྟགས་ཡོད་པའི་མདོ་བཤད [12r.4] པའི་ནང་ནས་འབྱུང་བ་བཞིན་ནོ། །ད་འདིར་ནི་ཐེག་པ་ཆེན་པོའི་ཆོས་ལམ་སྤྱོད་པ་བཞིའི་མདོ་བཤད་དོ། །ཆོས་གྱི་མཁན་པོ [12v.1] འདི་ནི་ནུབ་ཕྱོགས་གྱི་རྒྱ་གར་གྱི་ཡུལ་གྱི་ལྷོ་ཕྱོགས་གྱི་ཡུལ་ན་འདུགསྟེ། །རྒྱ་གར་ཀྱི་རྒྱལ་པོའི་བུ་གཉིས་གྱི་འོག [12v.2] མའོ། །འཛངས་རྒྱུ་ཆེ་ཞིང་གསང་ཞིང་ཡིད་མྱུར་ལ་ཐོས་སོ་ཆོག་ཁོང་དུ་ཆུད་དེ། །ཡིད་ཐེག་པ་ཆེན་པོ་ལ་སྣྲེད [12v.3] ནས། །གོས་སྐྱ་བོ་བཏངསྟེ། ཆོས་གོས་གྱོན་ནས། །འཕྲུལ་གྱི་རིགས་བསམསྟེ་སེམས་ཐུབ་ལ་སྟོང [12v.4] ཞིང་མྱི་གཡོ་ནས། །འཇིག་རྟེན་གྱི་དོན་ཅི་འང་ཁོང་དུ་ཆུད་ནས། །ཕྱི་ནང་གཉིས་ཀ་སྣངསྟེ། །ལེགས་པས་ནི  [13r.1] ༄།   །འཇིག་རྟེན་གྱི་ཕྱི་ལོགས་སུ་འདས། །སྙིང་རྗེས་ནི་མཐའ་འཁོབ་གྱི་བླུན་པོ་བསྟན་ཏེ། །དྲང་པོའི་ཆོས་རྒྱུད་ནས [13r.2] ལམ་རིང་པོ་མཚོ་འགྲོད་ཅིང་རྒལ་ཏེ་རྒྱ་ཡུལ་དུ་བསྟན་བསླབས་སོ། །སེམས་ཐུབ་ཅིང་མྱི་གཡོ་བའི་དྲ་མ་ནི་མྱི [13r.3] ཕྱོགས་ཤིང་ཡིད་མྱི་ཆེས་པ་ཡང་མྱེད་དོ། །གཟུགས་ལེན་ཅིང་མཐོང་བ་ལ་ཆགས་པའི་རྣམས་ནི་དཔྱའ་ཞིང [13r.4] དབང་བཟབ་སྐྱེའོ། །དེའི་ཚེ་དགེ་སྦྱོང་དེའུ་ཡུག་དང་ཡབ་ཀ་གཉིས་བུ་ན་གཞོན་མོད་གྱི། །ཡིད་གཞུངས་ཤིང་རྒྱ་ཆེསྟེ། [13v.1] དཔལ་ཡོན་གྱིས་ཆོས་གྱི་མཁན་པོ་དང་ཕྲད་ནས་ལོ་དུ་མར་གུས་པར་བྱསྟེ། །ཟླ་བ་དུ་མར་གསོལ་ནས་།མཁན་པོས་ [13v.2] དེའི་སེམས་ཡང་དག་པར་རིག་ནས། །ཐུགས་རྗེ་གཅིག་སྟེ་ཆོས་ལམ་བསྟན་ཏོ༎ ༜ ༎འདི་ལྟ [13v.3] བུར་སེམས་བདེ་བ་འདི་ལྟ་བུ་སྤྱད་པ་བསྐྱོད་པ་འདི་ལྟ་བུར་ཆི་དང་ཡང་མྱི་འགལ་བ། འདི་ལྟ་བུར་ཐབས་དང [13v.4] འདི་རྣམས་ནི་ཐེག་པ་ཆེན་པོའི་སེམས་བདེ་བའི་ཆོས་ཡིན་ཏེ། །ནོར་ཅིང་འཁྲུལ་པ་མྱེད་པར་བྱའ་འོ། །  [14r.1] ༄།   །འདི་ལྟ་བུའི་སེམས་ཤེས་བྱ་བ་ནི་རྩིག་ངོས་ལ་བལྟ་བའོ། །འདི་ལྟ་བུ་སྤྱད་པ་བསྐྱོད་ཅེས་བྱ་བ་ནི་སྤྱད་པ་བཞིའོ། ། [14r.2] འདི་ལྟ་བུར་ཇི་དང་ཡང་མྱི་འགལ་ཞེས་བྱ་བ་ནི། །དཔྱའ་བ་དང་ཁྲེལ་བ་མྱེད་པའི་བག་བྱའོ། །དྲི་བ་ནི་གཏན [14r.3] ཚིགས་གྱི་མདོ་ཙམ་ཞིག་བཤད་དེ། །ཞིབ་དུ་ནི་མན་ཅད་གྱི་ཡི་གེ་ནང་ན་ཡོད་དོ། །ཡང་ཆོས་ལམ་གྱི་ནང [14r.4] དུ་འཇུག་པ་ནི་སྒོ་མོ་མངསྟེ། །མདོ་སྡེ་ལས་བཤད་པ་ནི་རྣམ་པ་གཉིས་ལས་མྱེད་དེ། །གཅིག་ནི་གཞུང་ལ [14v.1] འཇུག་པའོ། །གཉིས་ནི་སྤྱོད་པ་ལ་འཇུག་པའོ། །གཞུང་ལ་འཇུག་པ་ནི་བསྟན་པའི་ཞར་གྱིས་ན། །གཞུང [14v.2] ཚོར་ཏེ། །སེམས་ཐ་མལ་པ་དང༌། འཕྲུལ་ཡང་དག་པའི་ངོ་བོ་ཉིད་གཅིག་དུ་འཐུན་བར་ཡིད་ཟབ་དུ་ཆེས [14v.3] ན། མྱི་བདེན་བའི་རྡུལ་གྱིས་ཁེབསྟེ་མངོན་གསང་(གསལ)བར་མ་ནུས་སོ། །དེ་ལ་མྱི་བདེན་བའི་སེམས་བཏངསྟེ [14v.4] ཡང་དག་པ་ལ་ཕྱོགས་ལ། གཙང་མར་འདུགསྟེ། རྩིག་ངོས་ལ་བལྟས་པ་བཞིན་ན། བདག་ཀྱང་མྱེད་གཞན་ཀྱང་མྱེད་དེ། །  [15r.1] ༄།   །ཐ་མལ་པ་དང་འཕྲུལ་ཡང་གཅིག་དུ་མཉམ་མོ། །དེ་ལ་སྲན་(བསྲན)ཐུབ་པར་འདུགསྟེ་མ་གཡོས་ཤིང་ངག་དང།  [15r.2] ཚིག་གི་ཕྱིར་མ་འབྲངས་ན། །དེ་ནི་ཡང་དག་པའི་གཞུང་དང་ཡིད་གཅིག་དུ་འཐུན་བསྟེ། །བྱེ་བྲག་དབྱེ་བ་མྱེད [15r.3] ལ་སྟོང་པ་མྱི་གཡོ་ཞིང་བྱ་བ་མྱེད་དེ། །མྱིང་གཞུང་ལ་འཇུག་པ་ཞེས་བྱའོ། །སྤྱོད་པ་འཇུག་ཅེས་བྱ [15r.4] བ་ནི་སྤྱོད་པ་བཞི་ཡིན་ཏེ། །སྤྱོད་པ་གཞན་ཀུན་ཀྱང་སྒོ་མོ་འདིའི་ནང་དུ་འཇུག་གོ་། །གང་ལ་སྩོགས་པ [15v.1] སྤྱོད་པ་བཞི་ཡིན་ཞེས་བྱས་ན། །གཅིག་ནི་ཤ་གློན་(་རློན )བའི་སྤྱོད་པའོ། །གཉིས་ནི་རྒྱུ་རྐྱེན་བཞིན་དུ་སྤྱོད་པའོ། ། [15v.2] གསུམ་ནི་ཅི་འང་བཙལ་བ་མྱེད་པའི་སྤྱོད་པའོ། །བཞི་ནི་ཆོས་དང་འཕྲོད་པ་སྤྱོད་པའོ། །ཅི་ལྟ་བུར་ན་ཤ [15v.3] གློན་བའི་སྤྱོད་པ་ཞེས་བྱས་ན། ཆོས་ལ་སྤྱོད་པའི་མྱིས་ཉོན་མོངས་པའི་ཚེ། །བདག་གིས་བསམས་པ། བདག [15v.4] སྔོན་བསྐལ་པ་གྲངས་མྱེད་པ་ཚུན་ཅད་ཐོག་མའི་ཕྱི་མོ་བོར་ཏེ། ཐ་མའི་ཕྱིར་འབྲངས་ན། ཡོད་པ་རྣམས་གྱི་ནང་དུ  [16r.1] ༄།   །འཁྱམས་ཏེ་དགྲ་ཟུན་མང་དུ་བསྐྱོད་ནས་ལོག་པ་དང་གནོད་པ་བྱས་པ་ཡང་གྲངས་མྱེད། ད་གནོད་པ་བྱས་པ་མྱེད། [16r.2] མོད་གྱི། །དེ་ནི་བདག་གི་སྔོན་ཅད་(ཆད)གྱི་ཚེ་ལ་ལས་ངན་པས་ལན་ཏེ། །སྡུག་བསྔལ་གྱི་འབྲས་བུ་སྨྱིན་པའི་དུས་ལ(བབ་སྟེ) [16r.3] ། །ལྷ་དང་མྱིས་བྱིན་བ་མ་ཡིན་གྱིས། །བདག་གི་སེམས་ལ་བཟོད་པ་མནགསྟེ། །མཁོན་(འཁོན་)གྱི་སེམས [16r.4] ཡོང་མྱེད་པར་བྱའོ། །ཆོས་གྱི་ཡི་གེ་ན་རེ་ཉོན་མོངས་པ་དང་ཕྲད་ཀྱང་མྱི་དགའ་བར་མྱི་འཛིན་ཏོ། །ཇིའི་(ཅིའི)ཕྱིར་ཞེས [16v.1] བྱས་ན། །གཞུང་ཁོང་དུ་ཆུད་ཅིང་རིག་པའི་ཕྱིར་རོ། །སེམས་དེ་གཡོས་པའི་ཚེ་གཞུང་དང་འཐུན་ཏེ་ཁོན་གྱི་སེམས་མྱི [16v.2] གཡོ་ཞིང་ཆོས་ལམ་ལ་འདོད་པས་ན། །ཤ་གློན་བ(རློན་པ)་སྤྱོད་པ་ཞེས་བྱའོ། །གཉིས་ཏེ་རྒྱུ་རྐྱེན་བཞིན་སྤྱོད་པ [16v.3] ཞེས་བྱ་བ་ནི་སེམས་ཅན་ལ་བདག་མྱེད་ན། ཀུན་ཀྱང་རྒྱུ་རྐྱེན་གྱིས་བསྒྱུར་ཏེ། །སྐྱིད་སྡུག་ཀྱང་ལས་གྱི [16v.4] རྒྱུ་ལས་སྐྱེས་སོ། །བསྟོད་པ་དང་དར་པའི་ལན་ཐོབ་ན། དེ་ནི་བདག་གི་སྔ་མའི་ཚེའི་རྒྱུས་ཏེ་ད་ཐོབ་བོ། །  [17r.1] ༄།   །ཡོན་ཟད་པ་དང་སླར་མྱེད་ན་མྱི་དགའ་བ་ཇི་ཡོད། །ཐོབ་པ་དང་སྟོར་པ་ཡང་ཡོན་ལན་གྱི་ཁར་ལུསྟེ། །སེམས [17r.2] ལ་སྐྱེ་ཞིང་འབྲི་བ་མྱེད་དགའ་བའི་རླུང་མ་གཡོས་ན་ཡིད་དང་ཆོས་ལམ་འཐུན་ནོ། །དེ་ལྟ་བས་ན་རྒྱུ་རྐྱེན་བཞིན [17r.3] སྤྱོད་པ་ཞེས་བཤད་དོ། །གསུམ་སྟེ་ཅི་ཡང་བཙལ་བ་མྱེད་པའི་སྤྱོད་པ་ཞེས་བྱ་བ་ནི་འཇིག་རྟེན་གྱི་མྱི་ཁོར [17r.4] མོར་བསླད་དེ། །དེ་སེམས་འདོད་པ་ལྔ་ལ་བརྐམ་ཆགས་པས་ན་། མྱིང་ཚོལ་བ་ཞེས་བྱའོ། །འཛངས་པ་ནི་ཡང [17v.1] དག་པའི་གཞུང་གོང་དུ་ཆུད་པས། སླར་སེམས་བདེ་བར་བྱས་སོ། །ཡིད་ལ་ཅི་ཡང་བྱ་བ་མྱེད་པས་ལུས་ཡོན་ལན་བཞིན་ནོ། །ཡོད [17v.2] དོ་ཆོག་ཀུན་སྟོང་པསྟེ། ཅི་ཡང་སྨོན་ཅིང་སྨྲེད་པ་མྱེད་དོ། །ལེགས་པའི་དོན་དང་མུན་གནག་རྟག་པར་འགྲོགས་སོ། ། [17v.3] ཁམས་གསུམ་ན་ཡུན་རིང་དུ་འདུག་པ་ནི་དཔེར་མྱིའི་ཁྱིམ་ན་མཚུངས་སོ། །ལུས་ཡོད་དོ་ཆོག་ནི་ཀུན [17v.4] ཀྱང་ཉོན་མོངས་པསྟེ། །བདེ་བ་སུས་ཐོབ། འདི་ལྟ་བུ་ཐོབ་པ་མངོན་བར་ཁོང་དུ་ཆུད་ན། །ཡོད་པའི་རྣམས་ལ  [18r.1] ༄།   །སེམས་བཀགས་ཏེ། བཙལ་བ་མྱེད་དོ། ཆོས་གྱི་ཡི་གེ་ན་རེ་བཙལ་བ་ཡོད་པ་ནི་ཀུན་ཀྱང་ཉོན་མོངས་པའོ། ། [18r.2] བཙལ་བ་མྱེད་ན་གདོད་སྐྱིད་དེ། བཙལ་བ་མྱེད་པ་ནི་ཡང་དག་པའི་ཆོས་ལམ་སྤྱོད་པ་ཡིན་བར་མངོན་ནོ། །བཞིསྟེ [18r.3] ཆོས་དང་འཐུན་བ་སྤྱད་པ་ཞེས་བྱ་བ་ནི། །ངོ་བོ་ཉི་གཙང་མའི་གཞུང་ནི་རྒྱུ་ལས་ཆོས་བྱསྟེ། །དེའི་གཞུང་གི [18r.4] ཡང་དག་པའི་གཟུགས་ནི་ཀུན་སྟོང་པསྟེ། གོས་པ་ཡང་མྱེད། ཆགས་པ་ཡང་མྱེད། ཕན་ཚུན་ཞེས་བྱ་བ་ཡང་མྱེད་དོ། ། [18v.1] ཆོས་གྱི་ཡི་གེ་ན་རེ་ཆོས་ལ་སེམས་ཅན་མྱེད་དེ་སེམས་གྱི་དྲི་མ་དང་བྲལ་ལོ། །ཆོས་ལ་བདག་མྱེད་དེ་བདག་གི་དྲི [18v.2] མ་དང་བྲལ་ལོ། །འཛངས་པས་འདི་ལྟ་བུའི་གཞུང་ཡིད་ཆེས་ཤིང་ཤེས་པར་ནུས་ན། །དེ་ནི་ཆོས་དང་འཐུན་ [18v.3] པའི་སྤྱད་པ་ཡིན་ནོ། །ཆོས་གྱི་ངོ་བོ་ཉིད་ལ་སེར་སྣ་མྱེད་དེ་ལུས་དང་སྲོག་དང་ནོར་གྱིས་སྦྱིན་བ་དང། ། [18v.4] གཏོང་བ་བྱས་ཏེ། །སེམས་ལ་ཕངས་ཤིང་སེར་སྣ་མྱེད་དོ། །སྟོང་པ་གསུམ་ཤེས་ཤིང་ཁོང་དུ་ཆུད་ན་ཆགས  [19r.1] ༄།   །ཤིང་ཐོགས་པ་མྱེད་དོ། །ཇི་(ཅི)ནས་ཀྱང་དྲི་མ་བསྩལ་ལ་སེམས་ཅན་བསྟན་ཏེ་མྱི་ལེན་མྱི་ཆགས་པར་བྱས་ན་། ། [19r.2] དེ་ནི་བདག་ལ་ཡང་ཕན་གཞན་ལ་ཡང་ཕན་ཏེ། །བྱང་ཆུབ་གྱི་ཆོས་ལམ་བརྒྱད་ནུས་སོ། །སྦྱིན་བས་ཕ་ལོགསུ་(ལོགས་སུ) [19r.3] ཕྱིན་པ་དེ་བཞིན་དུ། །ཕ་རོལ་དུ་ཕྱིན་པ་གཞན་རྣམ་པ་ལྔ་ཡང་དེ་དང་མཚུངས་སོ། །མྱི་བདེན་བའ་འི་(བའི) [19r.4] སེམས་བཙལ་ལ། །ཕ་རོལ་དུ་ཕྱིན་པ་དྲུག་སྤྱད་ཀྱང། ཅི་འང་སྤྱད་པ་མྱེད་པ་དེ་ནི་ཆོས་དང་ཐུན་པའི་སྤྱད་པ་ཞེས [19v.1] བྱའོ། །སྤྱད་པ་འདི་བཞི་ནི་བསམ་གཏན་གྱི་མཁན་པོ་བོད་དེ་དར་མ་ཉིད་ཀྱིས་བཤད་པའོ༎ ༎  [19v.2] གཉིས་གྱི་འོག་རྒྱ་རྗེ་ཛེའུའི་ཚེ། སྩང་ཆུའི་དགེ་སྦྱོང་ཡེབ་ཀས་བོད་དེ་དར་མའི་རྗེས་བསབས་པའོ། །དགེ [19v.3] སྦྱོང་ཡེབ་ཀ་ལོ་བཅུ་བཞི་ལོན་ན། བསམ་གཏན་གྱི་མཁན་པོ་བོད་དེ་དར་མ་དང་ཕྲད་ནས། རི་སྩུང་ཤན [19v.4] དང་ལག་ཆིའུ་ན་ལོ་དྲུག་གི་བར་དུ་གུས་པར་གཡོག་བྱསྟེ། །ཐེག་པ་ཆེན་པོ་ལ་འགྲུབ་པ་ཞིབ་དུ་གདུགས་ནས༎   [20r.1] ༄།   །གཞུང་ཟབ་མོར་ཕྱིན་ཏེེ། །ཆོས་ལམ་སྤྱད་པའི་མདོ་བཤད་ནས། །གཅེས་པའི་ཆོས་སེམས་ལ་མངོན་བར་ཤེསསྟེ།ཡང [20r.2] དག་པ་ལ་ཕྱོགས་སོ། །ལང་ཀའི་ཆོས་གྱི་ཡི་གེ་ན་རེ། སངས་རྒྱས་གྱི་སྟོང་ཞིང་མྱི་གཡོ་བའི་བརྟག་པ་ནི་སྐྱེ་ཤི་དང། ཡོང [20r.3] བྲལ་བ་ཡིན་ཏེ། དེའི་མྱིང་ད་ལྟར་གྱི་དུས་དང། །ཕྱི་མའི་དུས་མྱི་ལེན་པའི་གཙང་མའོ། །ཕྱོགས་བཅུའི་སངས་རྒྱས་རྣམས [20r.4] དང༌། མྱི་གཅིག་འགའ་ཞིག་བསམ་གཏན་གྱི་ཡོན་མ་ཡིན་བར། སངས་རྒྱས་གྲུབ་ཆེས་ཟེར་ན། བདེན་བ་ཡོང་མྱེད་དོ། ས་བཅུའི་ [20v.1] མདོ་ལས་སེམས་ཅན་གྱི་ལུས་གྱི་ནང་ན་རྡོ་རྗེའི་སངས་རྒྱས་གྱི་ངོ་བོ་ཉིད་ཡོད་དེ། །དཔེར་ཉི་མའི་འཁོར་ལོ་དང་མཚུངསྟེ། ། [20v.2] ཕྱི་མོ་ནས་གཙང་ཞིང་གང་རྒྱས་ལ་ཆེ་ཞིང་ཡངས་པ་ནི་མུ་མྱེད་ན་ལྔ་ཕུང་གི་སྤྲིན་སྟུག་པོས་བཀབ་ཅིང་དཀྲིས་པས [20v.3] སེམས་ཅན་གྱིས་མ་མཐོང་ངོ༌། །དེ་ལ་ཤེས་རབ་གྱི་རླུང་དང་ཕྲད་དེ། ལྔ་ཕུང་གི་སྤྲིན་སྟུག་པོ་བུས་(བུད)ལ་དྭང་ཞིང [20v.4] ཟད་ན་སངས་རྒྱས་གྱི་ངོ་བོ་ཉིད་ཁྱབ་པར་སྣངསྟེ། །ས་ལེར་གཙང་གདང་ངོ་(དྭངས་སོ)། །སྡོང་པོས་བརྒྱན་པའི་མདོ་ལས། རྒྱ་ཆེ་ཞིང  [21r.1] ༄།   །ཡངས་པ་ནི་ཆོས་གྱི་ཁམས་དང་མཚུངས། །མཐའ་ཡས་པ་ནི་སྟོང་པ་བཞིན། །གཅིག་དུ་ན་བུམ་བུའི་ནང་གི་མར་མྱེའི [21r.2] འོད་དང་མཚུངསྟེ། ཕྱི་ལོགས་སུ་སྣང་བར་མྱི་ནུས་སོ། །ཡང་གཅིག་དུ་ན་འཇིག་རྟེན་གྱི་སྤྲིན་དང་མཚུངས། ། [21r.3] ཕྱོགས་བརྒྱད་ནས། ཆིག་ཆར་ལངས་ནས་གནམ་མཐའ་འོག་རྨུས་(རྨུགས་)ཏེ། ཉི་མའི་འོད་ཀྱང་སྣང་བར་མྱི་རུང་ངོ། ། [21r.4] དེའི་ཚེ་ཉི་མའི་འོད་ནི་མ་ཉམས་ན། སྤྲིན་གྱིས་བཀབ་ཅིང། བསྒྲིབས་པས་ན། སེམས་ཅན་གྱིས་མ་མཐོང་ངོ། ། [21v.1] དེ་ལ་སྤྲིན་གྱེས་ཤིང༌། དང་(ངས་)ན་ཉི་མའི་འོད་ཁྱབ་པར་སྣངསྟེ། གཙང་གདང་(དྭངས)སྒྲིབ་པ་མྱེད་དོ། །སེམས་ཅན་གཙང་གདངོ༌།  [21v.2] ཤེས་རབ་གྱི་ཉི་མ་ཡང་དེ་དང་མཚུངསྟེ། འདོད་པའི་ཡན་ལག་མྱི་བདེན་བ་བསམ་པ་དང༌། །མཐོང་བའོ་ཆོག་གི་མྱ [21v.3] ངན་འཁྲུག་པའི་སྤྲིན་སྟུག་པོས་འཕྲུལ་གྱི་ལམ་བཀབ་བསྒྲུབ་ཏེ་མངོན་སྣང་བར་མྱི་ནུས་སོ། །དེ་ལ་མྱི [21v.4] བདེན་བའི་སེམས་མྱི་སྐྱེ་ཞིང་ཅི་ཡང་མྱི་གཡོ་བར་འདུག་ན་ཤེས་རབ་ཆེན་པོའི་ཉི་མ་རང་སྣངསྟེ། །དམ་པའི་ཡང་དག་པ  [22r.1] ༄།   །མྱི་གཡོ་བ་དང་འཐུན་ནོ། །ཐ་མལ་པའི་ཡི་གེ་ན་རེ། ཆབ་རོམ་ཆུ་ལས་སྐྱེས་ན། །ཆབ་རོམ་གྱིས་ཆུ་བཀགས་ཏེ། ། [22r.2] ཆབ་རོམ་ཞུ་ན་ཆུ་ཐར་ཏོ། །མྱི་བདེན་བའི་སེམས་བསྐྲད་ན་ཡང་དག་པའི་གཙང་མ་ཡིན་ནོ། །སློབ་པའི་མྱིས་ཡི་གེའི [22r.3] འབྲུ་དང༌། སྨྲ་བའི་ཚིག་བཞིན་དུ་ཆོས་ལམ་བཚལ་པ་ནི་དཔེར་རླུང་གི་ནང་གི་སྒྲོན་མེ་དང་མཚུངས་སོ། །མུན [22r.4] པ་ཤིགས་པར་མྱི་ནུས་ལ་མྱེ་ལྕེ་འབར་བཞིན་དུ་མྱེད་དོ། །གཙང་མར་འདུགས་ཏེ་ཅི་འང་མྱེད་ན་བདག་གི་སེམས [22v.1] བདག་གིས་རྟོགསྟེ་ཁྱིམ་དབེན་བའི་ནང་གི་མར་མྱེ་དང་མཚུངསྟེ་མུན་པ་ཤིག་པར་ནུས། མངོན་སྣང་ལ་བྱེ་བྲག་ཕྱེད་དོ། ། [22v.2] དེ་ལ་སེམས་ཅན་གྱིས་སེམས་གྱི་ཕྱི་མོ་གཙང་གདང་བར་རིག་ནས།རྟག་པར་བསམ་གཏན་ལ་སྣྲེད་དེ། སྒོ་དྲུག [22v.3] བཆད་(ཅར)བཀག་ལ་རྡུལ་དྲུག་ཐམས་ཅད་ཡོན་པོའི་རླུང་ནང་དུ་མ་ཆུད་ན། ཤེས་རབ་གྱི་མར་མྱེ་གཙང་གདངསྟེ།  [22v.4] བྱེ་བྲག་ཕྱེད་པར་མངོན་སྣང་བས། །སངས་རྒྱས་རང་གྲུབསྟེ། སྤྱོད་པའི་སྨོན་ལམ་གང་རྒྱས་ནས། །ཕྱིན་ཅད་ཡོད   [23r.1] ༄།   །པ་མྱི་མཐོང་ངོ། །དེ་ལྟ་བུའི་ཆོས་གྱི་ལུས་ཐོབ་པ་ནི་སེམས་ཅན་འགའ་འགའི་(གངྒའི)བྱེ་མ་སྙེད་གྱི་ནང་ན་གཅིག་ལས་མྱེད་དོ། ། [23r.2] བསྐལ་པ་འབུམ་ཕྲག་འབུམ་གྱི་བར་དུ་འདི་ལྟ་བུ་དང་འཐུན་བའི་མྱི་ནི་འག་(འགའ)ཙམ་ཡོད་དོ། །དེ་ལ་དཔའ་བརྟུལ་ཅིང [23r.3] བརྩོན་འགྲུས་པ་དང། སྨོན་ལམ་ཆེན་པོ་བསྐྱོད་མྱི་ནུས་ན། བསྐལ་པ་གྲངས་མྱེད་པ་ལོན་ཏེ། །འག་འགའི་བྱེ [23r.4] མ་སྙེད་གྱི་སངས་རྒྱས་དང་འཕྲད་དུ་མྱི་ཟིན་ཀྱང།ཅི་ཡང་བྱ་ནུས་པ་མྱེད་དོ། །དེ་ལྟ་བས་ན་སེམས་ཅན་གྱི་སེམས [23v.1] གྱི་རྣམ་པར་ཤེས་པས། རང་གིས་རང་བསྐལ་པར་མངོན་ཏེ། སངསརྒྱས་གྱིས་སེམས་ཆན་(ཅན)མ་བསྒྲལ་ཏོ། །སངས་རྒྱས་གྱིས [23v.2] སེམས་ཅན་བསྒྲལ་དུ་ཟིན་ན། །སྔ་མ་འདས་པའི་དུས་ལ །གྲངས་མྱེད་པའི་འགའ་འགའི་བྱེ་མ་སྙེད་གྱི་སངས [23v.3] རྒྱས་དང། ཕྲད་ན་ཅི་ཕྱི་ནས། །བདག་ཅག་ལ་སོགས་པ་སངས་རྒྱས་སུ་མ་གྲུབ། དེ་ནི་སེམས་ཐག་པ་ནས་སྲན [23v.4] ཐུབ་པར་བྱ་མ་ནུས་ཏེ། །ནང་ལོགས་གྱིས་མ་རྟོགས། ཁས་བཤད་ནི་ནུས་གྱི། །སེམས་གྱིས་སྤྱད་མ་ནུས་པས་ན།   [24r.1] ༄།   །ཆོས་གྱི་ཡི་གེ་ན་རེ། ཁས་སྟོང་པར་བཤད་ལ། སྤྱོད་པ་ཡོད་པའི་ནང་ན་འདུག་ན། །མཐར་ལས་གྱི་ཕྱིར་འབྲང་ཞིང་སྐྱེ་བ་ [24r.2] ལས་མྱི་ཐར་ཏོ། །དེ་ལྟ་བས་ན་སངས་རྒྱས་གྱི་ངོ་བོ་ཉིད་ནི་དཔེར་གནམ་གྱི་སྟེང་གི་ཉི་མ་དང་ཤིང་གི་ནང་གི་མྱེ་དང་མཚུངསོ༎ [24r.3] མྱིའི་ལུས་གྱི་ནང་ན་སངས་རྒྱས་གྱི་ངོ་བོ་ཉིད་གྱི་མར་མྱེ་ཡོད་པ་ཡང། མྱིང་ཡེ་ཤེས་གྱི་མྱེ་ལོང་ཞེས་བྱའོ། ། [24r.4] དེ་ལྟ་བས་ན་ཡེ་ཤེས་ཆེན་པོའི་མྱེ་ལོང་ནི། གཉི་ཟླ་བས་ཀྱང་སྣངསྟེ། ཕྱི་ནང་ཁྱབ་པར་གཙང་ལ་མཐའ་མྱེད་མུ་མྱེད་དོ། ། [24v.1] དཔེར་གསེར་ཡང་དག་པ་དང་མཚུངསྟེ། གསེར་དངོས་བྱངསྟེ་མྱེད་ཀྱང་གསེར་གྱི་རང་བཞིན་མ་ཉམས་སོ། །སེམས་ཅན [24v.2] ཀྱང་སྐྱེ་ཤིའི་གཟུགས་ཟད་དེ་མྱེད་མོད་གྱི། ཆོས་གྱི་ལུས་མ་ཉམས་སོ། །གཅིག་དུ་ན་འཇིམ་པ་དྲིལ་པ་ཞིགས [24v.3] མོད་གྱི་རྡུལ་ཕྲ་མོ་མ་ཉམས་སོ། །ཡང་གཅིག་དུ་ན་ཆུའི་རླབས་དང། དབའ་ཞི་མོད་གྱི་ཆུའི་རང་བཞིན་(མ་ཉམས་) [24v.4] པ་དང་མཚུངས་སོ། །བསམ་གཏན་དུ་ཞུགས་པ་དོན་ཡོད་ན། བདག་གིས་མངོན་བར་རིག་གོ། །  [25r.1] ༄།   །ཁས་ཆོས་གྱི་ཡི་གེའི་གཞུང་པླགས་(ཀླགས)ལ་སེམས་བཤིགསྟེ། སངས་རྒྱས་གྲུབ་པར་ཚོལ་བ་ནི་ཁྲི་ལ་འང་གཅིག་མྱེད་དོ། ། [25r.2] གནའི་ཡི་གེ་ན་རེ་རི་མོར་བྲིས་པའི་ཁུར་བས་ནི་བཀྲེས་པ་གང་བར་མྱི་ནུས། །ཟས་གྱི་གཏམ་བྱས་པས་ནི་ [25r.3] འདྲངས་(འགྲང) པ་ལ་མྱི་ཕན་ནོ། །ཀྱི་གུ་སྔ་མ་བྱུང་མོད་གྱི། དེ་བས་ཀྱང་དམ་དུ་གྱུར་ཏོ། །སྡོང་པོས་བརྒྱན་པའི་མདོ [25r.4] ལས་དཔེར་ན་མྱི་དབུལ་པོས་ཉིན་མཚན་དུ་གཞན་གྱི་ནོར་རིན་པོ་ཆེ་བགྲངས་པ་དང་མཚུངསྟེ། །བདག་ཞོ་ཅིག [25v.1] གི་ཤས་ཀྱང་དབང་བ་མྱེད་དོ། །ཆོས་ལམ་མ་སྤྱད་མ་སྦྱངས་ན། མང་དུ་ཐོས་པ་དེ་ནི་དེ་དང་མཚུངསོ། །གློག་འདོད་ན་ཡང [25v.2] སྐད་ཅིག་བལྟསྟེ་སྐྱེན་པར་སྭོས་ཤིག །ད་ེལ་བཏང་ཞིང་མ་བཞག་ན་སླར་ཡི་གེའི་འབྲུ་ལ་སློབ་པ་དང་མཚུངསྟེ། ། [25v.3] ཆུ་བསྐོལ་པའི་ནང་དུ་ཆབ་རོམ་ཚོལ་བ་དང། ཆུ་ཆུན་གྱི་ནང་དུ་ཁ་བ་ཚོལ་བ་དང་མཚུངས་སོ། །དེ་ལྟ་བས་ན་སངས [25v.4] རྒྱས་རྣམས་གྱིས་བར་བར་ནི་བཤད། །བར་བར་ནི་མ་བཤད་དོ། །ཆོས་རྣམས་གྱི་ཡང་དག་པའི་མཚན་གྱི་ནང་ན་ནི་བཤད  [26r.1] ༄།   །པ་ཡང་མྱེད། མ་བཤད་པ་ཡང་མྱེད་དོ། །འདི་གཅིག་གི་གཞུང་ཤེས་ན་གཅིག་བསྐྱོད་པས་ཁྲི་སྟོང་ཡང་དེ་བཞིན [26r.2] ནོ། །ཆོས་གྱི་པད་མོའི་མདོ་ལས། བདེན་བ་ཡང་མྱེད། རྫུན་བ་ཡང་མྱེད། འཐུན་བ་ཡང་མྱེད། ཐ་དད་པ་ཡང་མྱེད༌། །མཁན [26r.3] པོ་ཆེན་པོ་ན་རེ་ཡང་དག་པའི་ཆོས་འདི་བཤད་ན། ཀུན་ཀྱང་ཡང་དག་པའི་བདེན་བ་བཞིན་ནོ། །བདེན་བ་ནི་གཞུང [26r.4] བཞིན་ཏེ། ་ཐ་དད་པ་ཡོང་མྱེད་དོ། །ཐོག་མ་ནས་བསླད་པས། །ནོར་བུ་ལ་གྱོ་མོ་གྲུགས་མ་ཞེས་ཟེར་རོ། །རང་གིས་ཚོར [26v.1] བར་ནུས་ན། །དེ་ནི་ཡང་དག་པའི་ནོར་བུ་ཡིན་ནོ། །མ་རིག་པ་དང་ཤེས་རབ་ཀྱང་མཚུངསྟེ། ཐ་དད་པ་མྱེད་ན་ཆོས་སོ་ཆོག་ཀྱང [26v.2] མཐུན་བར་མངོན་ནོ། །འདི་ལྟར་གཉིས་སུ་མཐོང་བའི་རྣམས་ལ་སྙིང་རྗེ་ནས། །ཚིག་བཤད་དེ་ཡི་གེ་འདི་བྱས་སོ། ། [26v.3] ལུས་ལ་བརྟགས་ལ་སངས་རྒྱས་དང་ཐ་དད་པ་མྱེད་ན། །སོ་སོའི་གནས་སུ་བླ་ན་མྱེད་པ་བཙལ་བ་ཅི་དགོས༌། ། [26v.4] ཡང་གཅིག་དུ་ན་ང་ཐོག་མ་སེམས་གཡོས་པའི་ཚེ། །ལག་ངར་ཡ་ཅིག་བཅད་དེ། །ཐོག་མ་ནམ་སྲོས་ནས། །  [27r.1] ༄།   །འཛིང་པོའི་བར་དུ་ཁའ་བའི་ནང་ན་འགྲིང་(བསྒྲེང)ན། ཁ་བ་པུས་མོ་འདས་པ་མ་ཚོར་ཏེ།  །དེ་ལྟར་བླ་ན་མྱེད་པའི་ཆོས་ལམ [27r.2] བཙལ་ཏོ། །སྡོང་པོས་བརྒྱན་པའི་མདོ་ལས། །ཤར་ཕྱོགས་ནས་དྲང་པོ་ཚོར་བར་ཞུགས་ན། ནུབ་ཕྱོགས་སུ་ཏིང་ངེ [27r.3] འཛིན་གཡོས། །ནུབ་ཕྱོགས་སུ་དྲང་པོ་ཚོར་བར་ཞུགས་ན། ཤར་ཕྱོགས་སུ་ཏིང་ངེ་འཛིན་གཡོས་ཏེ། མྱིག་གི [27r.4] དབང་པོ་ནང་དུ་དྲང་པོ་ཚོར་བར་ཞུགས་ན། །ཁ་དོག་གི་ཆོས་གྱི་ནང་དུ་ཏིང་ངེ་འཛིན་གཡོས་ཏེ། །ཁ་དོག་གི་ཆོས [27v.1] མངོན་བར་བསྟན་པ། །བསམ་གྱིས་མྱི་ཁྱབསྟེ་ལྷ་དང་མྱི་ཐམས་ཅད་གྱིས་ཤེས་པར་མྱི་ནུས་སོ། །ཁ་དོག་གི་ཆོས་གྱི་ནང [27v.2] དུ་དྲང་པོ་ཚོར་བ་ཞུགས་ན། །མྱིག་ནས་ཐུབ་པ་གཡོསྟེ། །སེམས་མྱི་འཁྲུག་གོ། །མྱིག་ལ་བརྟགས་ན་སྐྱེ་བ་ཡང [27v.3] མྱེད། རང་བཞིན་ཀྱང་མྱེད་དེ། སྟོང་པ་མྱི་གཡོ་བ་མྱི་གཡོ་བ་ཅི་འང་མྱི་གཡོ་བ་བཤད་དོ། །རྣ་བ་དང་སྣ་དང་ལྕེ་དང [27v.4] ལུས་དང་ཡིད་ལ་ཐུག་པ་ཡན་ཅད་ཀྱང་དེ་དང་མཚུངསོ། །བུས་བ་དང༌། དརད་པ་དང༌ཕོ་མོ་དང༌དགེ་སློང་ཕ་དང༌དགེ་སློང་མ  [28r.1] ༄།   །དང༌ཉན་ཐོས་པ་དང༌རང་སངས་རྒྱས་དང། བྱང་ཆུབ་སེམས་དཔའ་དང། དབང་པོ་དྲུག་དང༌ ཕལ་གཞན་ཀུན་ཀྱང་དེ་དང [28r.2] མཚུངསྟེ། །གཅིག་ལ་གཅིག་ཐོགས་ཤིང། །ཆགས་པ་མྱེད་དོ། ཆོས་སོ་ཆོག་དང་ལུས་གཅིག་དང་ལུས་གྲངས་མྱེད [28r.3] པར་བྱ་བ་གཅིག་བསྐྱོད་ན། ཀུན་ཀྱང་དེ་བཞིན་ཏེ། ཆོས་གྱི་ལུས་དང་དབང་ཡོད་པའི་གཞུང་ངོ༌༎ ཿ ༎ [28r.4] གསུམ་གྱི་འོག་སྟེ། །རྒྱ་རྗེ་ཟུའི་ཚེ༌། ཤུ་ཙིའུའི་སི་ཀོང་གི་རི་ལ་བསམ་གཏན་གྱི་མཁན་པོ། ཚན་ནས་ཡབ་ཀའི་ [28v.1] རྗེས་བསམས་(བསབས)པ༌། །དགེ་འདུན་མཁས་པའི་བརྗོད་པའི་ཡི་གེ་ནང་ན། ཡེབ་ཀའི་འོག་དུ་ཚན་ཞེས་བྱ་བ་རི་ལ [28v.2] གནས་ཤིང༌། བདེན་ཞིང་མྱི་གཡོ་བར་འདུགསྟེ། །ཡི་གེའི་འབྲུ་ལས་གཟུགས་སུ་གཟུང་བ་ཡང་མྱེད། ། [28v.3] གསངསྟེ། །ཆོས་ཀྱང་གཅིག་ནས་གཅིག་དུ་མྱི་བརྗོད། །དགེ་སློང་དེའུ་སྤྱིན་འབའ་ཤིག། །ཚན་གྱི་གཡོག [28v.4] བྱེད་དེ། ལོ་བཅུ་གཉིས་ལོན་ན་སྣ་གཅིག་ནས་གཅིག་དུ་བབླུགས་པ་དང། །མར་མྱེ་གཅིག་ནས་དུ་བསྲེགས  [29r.1] ༄།   །པ་བཞིན་འབྱོར་གྲུབ་ནས་ཚན་ན་རེ་དེའུ་སྤྱིན་གྱིས་སངས་རྒྱས་གྱི་ངོ་བོ་ཉིད་གི་གནས་མངོན་བར་མཐོང་ངོ [29r.2] ཞེས་ཟེར་ཏེ། །དེའུ་སྤྱིན་ལ་སྨྲས་པ། །ཆོས་གྱི་པད་མོའི་ཡི་གེ་ན་རེ། ཐེག་པ་ཆེན་པོ་འབའ་ཤིག་བདེན་གྱི། །གཞན [29r.3] གཉིས་པོ་ནི་ཡང་དག་པ་མ་ཡིན་ནོ། །དེ་ལྟ་བས་ན་འཕྲུལ་གྱི་ཆོས་ལམ་ནི་ཤིིན་དུ་ཟབསྟེ། ཚིག་གིས་བརྗོད [29r.4] པས་མྱི་རྫོགས། ཆོས་གྱི་སྐུ་ལུས་ནི་སྟོང་པ་མྱི་གཡོ་བསྟེ་མཐོང་བ་དང་ཐོས་པས་ཀྱང་མྱི་དམྱིགས་སོ། །དེ་ལྟ་བས་ན་ཡི་གེ་ [29v.1] འི་འབྲུ་དང༌། སྨྲ་བའི་ཚིག་གིས་བསྟན་པ་ནི་ཅི་ལ་འང་མྱི་ཕན་ནོ། །ལང་ཀའི་ཡོན་པ་དང་དྲང་པོ་བྱེ་བྲག་དབྱེ་བའི་ཐེག་པ [29v.2] ཆེན་པོའི། སེམས་བདེ་བའི་གཞུང་གི་མདོ་ན་རེ་། འཕྲུལ་གྱི་ཆོས་ལམ་ནི་ཁ་རོགསྟེ་ཚིག་གིས་ཞར་ལས་མྱི་བཤདོ། ། [29v.3] མཁན་པོ་ཆེན་པོ་ན་རེ། མྱི་གཞན་ཀུན་གྱིས་ཀྱང་བསམ་གཏན་རིན་པོ་ཆེར་བྱའོ། །མཐར་ཡང་ངོ་མཚར་ཆེ་ [29v.4] བཟུང་ངོ། །ང་ད་འགྲེང་བཞིན་སྐྱེ་ཤི་ལས་གྱུར་ཏོ། །སྨྲས་ཟིན་ནས་ལག་པས་ཤིང་གི་ཡལ་ག་ལས་འཇུས  [30r.1] ༄།   །བཞིན་དུ་དབུགས་ཟད་ནས། །ཐ་མར་ཧྭང་ཀོང་གི་རིའི་གཙུག་ལག་ཁང་གི་ནང་ན། འཕྲུལ་གྱི་འོད་གཟུགས [30r.2] ཡོད་དེ། རྟེན་གྱི་ཁང་པ་ད་དུང་ཡོད་དོ། །ཀུན་ན་རེ་ཡང་གཅིག་ནས་གཅིག་དུ་བསྟོད་དེ། གཅིག་པ་ཡང་དག་པ་ནི [30r.3] རྒྱ་ཆེ་ཞིང་ཟབ་བོ། །གཟུགས་ཡོད་དོ་ཆོག་ནི་མང་ཞིང་འདྲེས་སོ། །ཡང་དག་པ་དང་ཐ་མལ་པ་ཡང་ཐ་དད [30r.4] མོད་གྱི། །མདོ་བཞིན་ནོ། །ཐ་མལ་པ་དང་འཕྲུལ་བྱེ་མོད་གྱི་ལམ་འཐུན་ནོ། །མཐའ་མའི་རྗེས་བཅད་ན། ། [30v.1] མུ་མྱེད་ཐུག་པའི་མཐའ་མྱེད། ཐོག་མ་ཡང་མྱེད། ཐ་(མཐའ་)མ་ཡང་མྱེད། ཤེས་པ་དང་བསླད་པས་གཅིག་དུ་མཉམ།  གོས་པ [30v.2] དང༌། གཙང་མ་ཡང་དེ་ལས་གཉིས་ཀ་མཚུངསྟེ། སྟོང་པ་དང་མཚུངས་ཅི་འང་མྱི་གཡོ་ལ། གནམ་སའི་བར་གྱི [30v.3] ཡོད་དོ་ཆོག་གཅིག་དུ་འཐུན་ནོ། །གསེར་ཡང་དག་པ་ནི་གདུབ་བུ་ལ་སྩོགས་པའི་ནང་དུ་མ་གྱུར་པ་དང [30v.4] མཚུངས་སོ། །ཆུ་བརྩེགས་པ་ནི་ཆབ་རོམ་འཁྱེགས་པའི་ནང་དུ་མ་ཉམས་སོ། །བཤད་པ་ན་རེ་གཞུང་སྣང  [31r.1] ༄།   །བ་འདི་ལ་མུན་པ་དང་འདྲེས་པ་མྱེད་དོ། །མུ་དང་མཐའ་བཤད་པ་འཆད་དོ། །ཡང་དག་པའི་ངོ་བོ་ཉིད་རྫས་ལ [31r.2] བྱས་པ་མྱེད་པས་ན། །ཐོག་མ་དང་ཐ་མ་འི་ནུབ་པ་མྱེད་དོ། །དེ་ལྟ་བས་ན་སྣང་བ་དང་མུན་པ་ཞེས་བྱ་བ་སྒོ་མོ [31r.3] གཉིས་སུ་མྱེད་དེ། །ལེགས་ཉེས་ཀྱང་གཟུགས་གཅིག་གི་ཆོས་སུ་ཟད་དོ། །དེ་ལྟ་བས་ན་གཡོ་བ་ལས་ནི [31r.4] མྱི་སྟོང་བ་མྱེད་དོ། །ཐ་དད་པ་ལས་ནི་མྱི་འཐུན་བ་མྱེད་དོ། །དཔེར་ཆུ་དང་དབའ་རླབས་དང་མཚུངས་སོ། །  [31v.1] གསེར་ལ་བྱས་པའི་སྣོད་ལས་ནི་གསེར་མ་ཡིན་བ་མྱེད་དོ། །དབའ་རླབས་ལ་ཆུ་མ་ཡིན་བ་མྱེད་དོ། །རྐྱེན་ལས་གཡོས [31v.2] པ་ལ་བརྟགས་ན་ནི་ཐོགས་པ་མྱེད་དོ། །ཡོད་དོ་ཆོག་གི་རང་བཞིན་བསམ་བ་ནི་ཡིད་ཆེས་པར་དཀའ་འོ། །དཔེར [31v.3] ན་རིན་པོ་ཆེའི་ཕོ་བྲང་ལ་ནོར་བུ་རིན་པོ་ཆེ་སྦྱངས་པ་དང་མཚུངས། །ཤེལ་གྱི་སྟེགས་བུ་ལ་མྱེ་ལོང་འཕྱང [31v.4] བ་དང་འདྲ་སྟེ། ཕན་ཚུན་ཐ་དད་ན། །གཟུགས་ནང་དུ་ཞུགསྟེ། ལེབ་རྒན་དང་རྨ་ཕྱེ་ན། །གཅིག་གིས་གཅིག  [32r.1] ༄།   །བསྒྲིབསྟེ། རྫས་ལ་བདག་གི་དང་གཞན་གྱི་ཞེས་ཐོགས་པ་མྱེད་དོ། །དོན་ལ་ཡོན་པོ་དང་དྲང་པོ་འགག་པ་མྱེད། [32r.2] སྟོན་ཆེན་པོའི་ཁམས་གྱི་ཆོས་ནི་ནམ་མཁའ་དང་མཚུངས། །སྐད་ཅིག་དུ་དུ་སུམ་(དུས་གསུམ་)གྱི་དོན་ཀུན་མཐོངསྟེ། །ཚིག [33r.3] འདི་ལ་ཡིད་ཆེས་པ་ཉུང་གིས། དོགས་ནས་དབང་པོའི་དྲ་བ་བརྙས་ཏེ། ཐེ་ཙོམ་བསྩལ་ཏོ། །གར་ཀྱང་ཁྱབ་པའི [33r.4] མྱིག་གིས་ནི་མཐོང་བར་ནུས་སོ། །ཐེ་ཙོམ་གྱི་སེམས་གྱིས་ནི་མྱི་རིག་གོ། །བཤད་པ་ན་རེ་འདིས་ནི་གཅེས་གསང  [33v.1] བ་དང་རྐྱེན་ལས་གཡོས་པ་མངོན་བར་བྱའོ། །དབང་པོའི་དྲི་བའི་ཆོས་གྱི་ཁམས་ནི་གཅིག་ལས་ཐམས་ཅད་དུ་གྱུར་ཏེ། ། [33v.2] གཟུགས་ཐ་དད་པ་གཅིག་མ་ཡིན། མྱི་འཐུན་ནོ། །དེ་ལྟ་བས་ན་གཟུགས་ལ་བདེན་བ་མྱེད་ན། གཡོས་བ་ནི [33v.3] ཡང་དག་པ་ལས་བརྟེན་ཏོ། །ཡང་དག་པའི་གཞུང་རིག་ན། །གཟུགས་ལ་ཡང་ཐོགས་པ་མྱེད་དོ། །ཆེ་ཆུང་ཐ [33v.4] དད་མོད་གྱི། དཔེར་མྱེ་ལོང་དང་གཟུགས་བརྙན་དང་མཚུངས་སོ། །གཟུགས་དང་མཚན་མ་ཡང་གཅིག་ལ།  [34r.1] ༄།   །གཅིག་གཞུགས་ན་ཕན་ཚུན་ཞེས་རྣམ་པར་དབྱེའོ། །ཁ་དོག་ཐ་དད་པའི་གཟུགས་ཀྱང་ལས་ཐམས་ཅད [34r.2] དུ་གྱུར་ཏོ། །ཐམས་ཅད་ལས་གཅིག་པུར་གྱུར་ཏོ། །རྐྱེན་ལས་གཡོས་པ་ནི་ཐོགས་པ་མྱེད་དོ། །གཞུང [34r.3] དེ་ལྟ་བས་ན། །དོག་ཆེན་པོ་རྒྱ་ཡངས་པ། རྡུལ་པྲ་(ཕྲ)མོ་འི་ནང་དུ་གནས་ཀྱང་མྱི་དོག །དུས་གསུམ་གྱི་ཡུན་རིང་པོ་སྐད [34r.4] ཅིག་གི་དུས་གི་ནང་དུ་བསྡུས་ཀྱང་ཤོང་བར་ནུས། །རང་གིས་ཡངས་པར་བལྟས་ན། །གསེར་དང་རྩིག་པའི་ཕྱི [34v.1] ལོགས་ཀྱང་མངོན་ཏེ། །ཆོད་པ་མྱེད་དོ། །ལུས་བྲག་ངོས་གྱི་ནང་དུ་སོང་ཡང་ཐོགས་པ་ཡོད་མྱི་མྱོང་ངོ། །དེ་ལྟ་བས་ན [34v.2] འཕྲུལ་གྱི་མྱིས་གཞུང་ཐོབསྟེ་གྲུབ་པ་སྤྱད་དོ། །གཞུང་མྱི་རུང་དུ་ཟིན་ན། འཕྲུལ་ལ་ཡང་དེ་ལྟ་བུའི [34v.3] མཐུ་མྱེད་དོ། །ཤེས་ན་ནི་གཞུང་ལ་འང་ཐར་ཏོ། །ཐོགས་པ་ཡང་ཡིད་འགགས་པའི་ལན་ནོ། ། [34v.4] སེམས་གྱི་མྱིག་གི་ཡེ་ཤེས་གྱིས། །ཡང་དག་པའི་བདེན་བ་རིག་པར་ནུས་སོ། །སྤྲེའུ་ལྕགས་སྒྲོག་དུ [35r.1] ༄།   །བཅུག་ན། སེམས་རྒོད་པ་ཐུབ་བོ། །སྦྲུལ་སྨྱིག་དོང་དུ་བཅུག་ན། འཁོར་བ་རངས་སོ། །མཚོ་ཆེན་པོ་རྒལ་ན་ཆོས [35r.2] གྱི་གྲུ་སྤྱད་དོ། །མ་རིག་པ་སྣང་བར་བྱ་ན། ཤེས་རབ་གྱི་སྒྲོན་མ་སྤྱད་དོ། །བཤད་པ་ན་རེ་སྤྲེའུ་ལྕག་སྒྲོག་རུ་བཅུག [35r.3] པ་ནི་། དཔེར་སེམས་ལ་ཚུལ་ཁྲིམས་གྱི་ནན་བྱས་པའོ། །སྦྲུལ་སྨྱིག་དོང་དུ་བཅུག་པ་ནི་དཔེར་བསམ་གཏན་གྱིས [35r.4] འཁྲུག་པ་བཀག་པའོ། །ཤེས་རབ་གྱིས་བསྒྲལ་པའི་བརྗོད་པ་ན་རེ། སྦྲུལ་འགྲོ་བ་རང་བཞིན་ལས་འཁོར་ན་སྨྱིག [35v.1] དོང་དུ་བཅུག་ན་དྲང་ངོ༌། །ཏིང་ངེ་འཛིན་གྱིས་སེམས་གྱི་ནན་བྱ་བ་ཡང་དེ་དང་མཚུངས་སོ། །གསེར་འོད་སྣང་གི [35v.2] ཆོས་གྱི་ཡི་གེ་ལུས་གསུམ་གྱི་ལེའུ་ན་རེ། སངས་རྒྱས་ལ་མྱིང་གསུམ་ཡོད་མོད་གྱི་ངོ་བོ་ཉིད་གསུམ [35v.3] དུ་མྱེད་དོ། ཿ  ཿ  ཿ ༎  །བཞི་འོག་སྟེ་རྒྱ་རྗེལི་འི་ཚེ། གི་ཆིའུ་ཤོང་གི་རི་ལ།  [35v.4] བསམ་གཏན་གྱི་མཁན་པོ་ཧ་ཧོ་སྤྱོན་གྱིས། བསམ་གཏན་གྱི་མཁན་པོ་ཚན་གྱི་རྗེས་བསབས་སོ། །  [36r.1] ༄།   །བསམ་གཏན་གྱི་མཁན་པོ་ཧ་ཧོ་སྤྱོན་གྱིས་བསམ་གཏན་གྱི་སྒོ་མོ་བསླབསྟེ་ཕྱི་ནས་གནམ་མཐའ་ [36r.2] འོག་དུ་ཁྱབ་པར་བཀྲམསྟེ། །བྱང་ཆུབ་སེམས་དཔའི་སྤྱོད་པའི་ཆོས་དཔེའ་གཅིག་དང༌ལམ་དུ་འཇུག་པའི་སེམས་བདེ [36r.3] བར་བྱ་བའི་ཐབས་གྱི་ཆོས་གྱི་སྒོ་མོ་གཅེས་པ་ཡོད་དེ། །རྐྱེན་ཡོད་ཅིང་དབང་པོ་སྨྱིན་པ་ལ་བཤད་དོ། །ངའི་གཅེས [36r.4] པའི་ཆོས་འདི། ལང་ཀའི་ཆོས་གྱི་ཡི་གེ་བཞིན་ཏེ། །སངས་རྒྱས་སོ་ཆོག(ཅོག)་གི་ཆོས་གྱི་མཆོག་གོ། །གཅིག་དུ་ན་ [36v.1] འཇམ་དཔལ་གྱིས་ཤེས་རབ་གྱི་ཆོས་གྱི་ཡི་གེ་གཅིག་སྤྱོད་པའི་ཏིང་ངེ་འཛིན་བཤད་པ་བཞིན་ཏེ། །སངས་རྒྱས་བསམ་བའི [36v.2] སེམས་ནི་སངས་རྒྱས་ཡིན། །བསམ་བརྗོད་ན་། ཕལ་ཐ་མལ་པའོ། །འཇམ་དཔལ་གྱིས་ཤེས་རབ་གྱི་ཆོས [36v.3] གྱི་ཡི་གེ་བཤད་པ་ན་རེ། འཇམ་དཔལ་གྱིས་གསོལ་པ། །བཅོམ་ལྡན་འདས་ཅི་ལྟ་བུའི་མྱིང་གཅིག་སྤྱོད་པའི [36v.4] ཏིང་ངེ་འཛིན་ཆེས་(ཅེས)བགྱིའ། །སངས་རྒྱས་གྱིས་གསུངས་པ། །ཆོས་གྱི་རྐྱེན་དང་ཆོས་གྱི་ཁམས་ནི་མྱིང་གཅིག་ [37r.1] ༄།   །སྤྱོད་པའི་ཏིང་ངེ་འཛིན་ཅེས་བྱའོ། །ཆགས་པའི་རྐྱེན་མཚན་མ་གཅིག་དང༌། ཆོས་གྱི་ཁམས་གྱི་མཚན་མ་གཅིག་ནི [37r.2] མྱིང་གཅིག་སྤྱོད་པའི་ཏིང་ངེ་འཛིན་ཅེས་བྱའོ། །ཕོ་དགེ་བ་དང་མོ་དགེ་བ་ལ་ལ་ཞིག་ཅིག་སྤྱོད་པའི་ཏིང་ངེ་འཛིན་དུ་འཇུག་པར [37r.3] འདོད་ན། །སྔར་ཤེས་རབ་གྱིས་ཕ་ལོགས་སུ་ཕྱིན་པ་དྲིས་ཏེ། །བཤད་པ་བཞིན་དུ་བསླབས་ན། །གདོད་གཅིག [37r.4] སྤྱོད་པའི་ཏིང་ངེ་འཛིན་དུ་འཇུག་ནུས་ཏེ། །ཆོས་གྱི་ཁམས་གྱི་རྐྱེན་བཞིན་དུ། མྱི་ནུར་མྱི་འཇིག་ཅིང༌། །བསམ་གྱིས་མྱི [37v.1] ཁྱབ་ལ་ཐོགས་པ་མྱེད་མཚན་མ་མྱེད་དོ། ཕོ་དགེ་བ་མོ་དགེ་བ་གཅིག་སྤྱོད་པའི་ཏིང་ངེ་འཛིན་དུ་འཇུག་འདོད་ན། །སྟོང [37v.2] དབེན་བར་གནས་ཏེ། འཁྲུག་པའི་ཡིད་རྣམས་བསྡུསྟེ། མཚན་མ་གཟུགས་མྱི་བླང་བར་སངས་རྒྱས་གཅིག་གི་མཚན [37v.3] འབའ་ཤིག་བསམས་ཏེ། སངས་རྒྱས་དེའི་ཕྱོགས་གྱི་གནས་ལོགས་སུ་ལུས་དྲང་པོར་བསྲངསྟེ། ཕྱོགས་ལ [37v.4] སངས་རྒྱས་གཅིག་གི་མཚན། སེམས་བཞིན་དུ་གཅིག་གིས་གཅིག་མཐུད་ནུས་ན། སེམས་དེའི་ནང་ནས་འདས་པ  [38r.1] ༄།   །དང༌མ་འོངས་པའི་སངས་རྒྱས་ཀུན་མཐོང་བར་ནུས་སོ། །ཅིའི་ཕྱིར་ཞེ་ན་སངས་རྒྱས་གཅིག་བསམས་པའི་ལེགས་པའི [38r.2] དོན་གྲངས་མྱེད་མུ་མྱེད་དེ། །གྲངས་མྱེད་པའི་སངས་རྒྱས་རྣམས་གྱི་ལེགས་པའི་དོན་དང་ཡང་གཉིས་སུ་མྱེད་དེ། [38r.3] བསམ་གྱིས་མྱི་ཁྱབ་པའི་སངས་རྒྱས་གྱི་ཆོས་དང་ཡང་མཉམ་སྟེ། བྱེ་བྲག་དབྱེར་མྱེད་དོ། །ཀུན་ཡང་དག་པའི [38r.4] ཐེག་པ་གཅིགསྟེ། མཆོག་གི་དྲང་པོ་ཚོར་བ་གྲུབསྟེ། གྲངས་མྱེད་པའི་ལེགས་པའི་དོན་དང། དཔག་དུ་མྱེད་པ་གར་ཀྱང  [38v.1] ཁྱབ་པ་ཀུན་ལྡན་ནོ། དེ་ལྟ་བུར་གཅིག་སྤྱོད་པའི་ཏིང་ངེ་འཛིན་དུ་ཞུགས་པས་ནི་འགའ་འགའི་བྱེ་མ་སྙེད་གྱི་སངས [38v.2] རྒྱས་ཁམས་རྣམས། ཟད་པར་ཐ་དད་པའི་མཚན་མ་མྱེད་པར་རིགསྟེ། །ལུས་དང་སེམས་དང། རྐང་པ་བཏེགས [38v.3] རྐང་པ་ཕབ་པ་ཡང། །རྟག་པར་ཆོས་གྱི་གཙང་མ་ས་ན་འདུག་གོ། བཏེགས་པ་བསྐྱོད་ཅིང་བྱའོ་ཆོག་ཀུན་ཀྱང [38v.4] བྱང་ཆུབ་ཡིན་ནོ། །འཛངས་ཁྱབ་གྱི་བརྟག་པའི་ཆོས་གྱི་ཡི་གེ་ན་རེ་ལས་གྱིས་བསྒྲིབས་པའི་མཚོ་ཐམས་ཅད། །  [39r.1] ༄།   །ཀུན་ཀྱང་མྱི་བདེན་སེམས་ལས་སྐྱེས། །དེ་ལ་འགྱོད་སངས་བྱ་འདོད་ན། དྲང་པོར་འདུག་ལ་བདེན་གཟུགས་བསམས། ། [39r.2] དེ་མྱིང་འགྱོད་སངས་དང་པོསྟེ། །གདུག་པ་གསུམ་གྱི་སེམས་དང༌ཡན་ལག་གི་སེམས་དང། ཚོར་བ་དང་རྟོག་པའི [39r.3] སེམས་དང། །སངས་རྒྱས་བརྩམ་བའི་སེམས་བསྩལ་ཏོ། །སེམས་གྱིས་སེམས་མཐུད་དེ། ཏི་ངེར [39r.4] དང་(དྭངས་)ཞིང་སྟོང་ན་གཞན་ཅི་འང་མྱེད་དོ། །རིམ་པ་ཆེན་པོའི་ཆོས་གྱི་ཡི་གེ་ན་རེ་ཅི་འང་བསམ་བ་མྱེད་པའ། ། [39v.1] དེའི་མྱིང་སངས་རྒྱས་སེམས་ཤེས་བྱའོ། །དེ་ལྟ་བུའི་མྱིང་ཅི་འང་བསམ་བ་མྱེད་པའ།  །སངས་རྒྱས [39v.2] བསམ་བའ་ཡིནད་ཏེ།  །མྱིང་ཇི་ཡང་བསམ་བའ་མྱེད། སེམས་དང་བྲལད་ན།  [39v.3] གུད་ན་སངས་རྒྱས་མྱེད། སངས་རྒྱས་དང་བྲལད་ན།  །གུད་ན་སེམས་མྱེད་དེ།  [39v.4] སངས་རྒྱས་བསམ་བའ་ཉིད།  །སེམས་བསམ་བ་ཡིན་ནོ།  །སེམས་ཚོལ  [40r.1] ༄།   །བ་ཉིད་སངས་རྒྱས་ཚོལ་བ་ཡིན་ནོ།  །ཇི་ལྟ་ཞེས་བྱས་ན།  །སེམས་གྱི་རྣམ [40r.2] པར་ཤེས་པ་ལ། གཟུགས་མྱེད།  །སངས་རྒྱས་ལ་བྱད་གཟུགས་མྱེད་དོ༎  ཿ ༎                     	 	།རྫོགས་སློ།  །རྫགས་སློ
