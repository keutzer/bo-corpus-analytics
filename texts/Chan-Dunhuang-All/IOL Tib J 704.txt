IOL Tib J 704 [12]   IOL Tib J 704R_1-4 ་ཡོད་པ་དང་འདྲའོ། །དེ་ལྟར་རྣམ་པར་རྟོག་པ་དེ་དག་ཡོངས་སུ་བཟློག་སྟེ་རྣམ་པར་མྱི་རྟོག་པར་སྦྱང་བར་བྱའོ། །དེ་མྱི་ཤེས་ན། འདུག་ཀྱང་དོན་མྱེད་དེ་སྒོམ་བའི་ལས་སུ་མྱི་རུང་ངོ༌། །ཞེས་འབྱུང་བའ། །འཁོར་བ་དང་མྱ་ངན་ལས་འདས་པའི་ངོ་མྱི་ཤེས་ན། དཔེར་དུག་འཐུང་ཡང་སྨན་དུ་སེམས་པ་དང་འདྲ་སྟེ། ནང་དུ་ཐུབ་པ་ལ་སྙོམས་པར་འཇུག་ཀྱང༌། མ་ཆུད་པ་ལ་ཆུད་དོ་སྙམ་སེམས་ཤིང། ལུང་དུ་མྱི་སྟོན་པ་ལ་གནས་པ་དང༌། ཁམས་གསུམ་གྱི་ཏིང་ངེ་འཛིན་ཙམ་ལ་གནས་པ་ནི་དོན་བུའང་མྱི་ཆེའོ། །དེའི་ཕྱིར་ནང་དུ་ཞུབ་(ཞུགས་)པ་འཇུག་པས། སེམས་ཀྱི་བྱེ་བྲག་  ༄། དགེ་བའི་བཤེས་གཉེན་གྱིས་དོན་བསྟན་པ་ཙམ་གྱིས། དོན་རྟོགས་པར་འགྱུར་བའང་ཡོད་དོ། །འཕགས་པ་རང་གིས་རིག་པའི་སྤྱོད་ཡུལ་ལ་མངོན་གསུམ་དུ་ཆུད་པར་ལ་ལས་མྱི་ནུས་ཀྱང༌། དོན་དེ་ཉིད་ལ་རྒྱུན་དུ་བརྩོན་བར་བསྒོམས་ན། འཕགས་པ་རང་གིས་རིག་པའི་རྒྱུ་དང༌། ཚོགས་དང་ཉེ་བར་གྱུར་པས། ཕྱིས་གདོན་མྱི་ཟ་བར་རྟོགས་པར་འགྱུར་རོ། །ལྟས་སྣ་ཚོགས་བྱུང་བ་དག་ལ་ཅི་ལྟར་བརྟག་ཅི་ན། །རྣལ་འབྱོར་ཆེན་པོའི་མྱིག་ལམ་དུ་སྣང་བ་ཞིག་བྱུང་ན། སངས་རྒྱས་དང་བྱང་ཆུབ་སེམས་དཔའི་སྐུ་ཡང་རུང༌། གནོད་སྦྱིན་དང་རཀྴའི་གཟུགས་ཀྱང་རུང་སྟེ་སྣང་བ་  ༄། ཐམས་ཅད་དྲི་ཟའི་གྲོང་ཁྱེར་དང་འདྲ་བ་ལ་ཡོན་ཏན་དུ་བལྟ་བ་དང་འཇིགས་པ་བསྐྱེད་པའི་མྱི་རིགས་སོ། དེ་ལྟ་བུ་ཞིག་བྱུང་བ་བདག་གིས་ཆེན་པོ་ཞིག་ནུས་པས། སྤྲུལ་པའི་སྐུ་མཐོང་ཞིང༌། ལྟས་ཀྱི་ཆོ་འཕྲུལ་བྱུངོ། དེ་ལས་དཔགས་ན་འཕགས་པའི་གྲལ་དུ་ཆུད་དོ་ཞི་འམ་གྲུབ་པའི་ལྟས་ཡིན་ནོ་སྙམ་དུ་ང་རྒྱལ་སྐྱེ་སྟེ་དེ་ལ་ཆགས་ན། སངས་རྒྱས་གྱི་མཆོག་ཡེ་ཤེས་ལས་ཉམས་ཏེ། རྣལ་འབྱོར་ཆེད་པོ་ལ་བདུད་ཀྱིས་གླགས་རྙེད་པར་འོང་ངོ༌། །ཞེས་བྱ་བ་ལ་སྩོགས་པ་འབྱུང་བའ། རྣལ་འབྱོར་པའི་དམྱིག་ལམ་དུ་སངས་རྒྱས་དང་བྱང་ཆུབ་སེམས་དཔའ་འི་  ----Pཊ་༨༢༩་V ་དུ་ལྟུང་བས། སྲིད་པའི་རྩེ་མོ་མན་ཆད་ཀྱི་ལྷ་དང་འཇིག་རྟེན་གྱི་རྒྱལ་པོ་དང༌། བློན་པོ་ལ་སྩོགས་པ་ལོངས་སྤྱོད་ཅན། དཀོན་མཆོག་གསུམ་ལ་དད་པ་མ་རྙེད་པ་རྣམས་དེ་བས་ན་ཐབས་དང་ཤེས་རབ་ཟུང་དུ་འབྲེལ་པས། དགེ་བ་ཅི་སྤྱད་པ་ཐམས་ཅད་ཀྱང་བསོད་ནམས་དང་ཡེ་ཤེས་ཀྱི་ཚོགས་སུ་འགྱུར་ཏེ། བདག་དང་གཞན་གྱི་དོན་བྱ་བ་ལམ་ཐུ་ཡོད་པར་འགྱུར་རོ། །སེམས་མཉམ་བར་འཇོག་པ་དང༌། སེམས་རྣལ་དུ་བབ་པ་དང༌། སེམས་ལྷུན་ཀྱིས་གྲུབ་པ་སྟེ། དེ་ལ་སྦྱོར་ན་ཡང་སེམས་མྱི་གཡོ་ཞིང་ཇི་ཡང་མྱི་དམྱིགས་མ་ཆགས་པ་ནི་ཤེས་རབ་ཀྱི་མཚན་  ཉིད་པས་ན་ཤེས་རབ་བོ། །སྤྱོད་པ་རྒྱུན་མྱི་འཆད་པ་ནི་ཐབས་སོ། །སེམས་མྱི་རྟོགས་པ་ནི་བདག་གི་དོན་ཕུན་སུམ་ཚོགས་པའོ། །སྤྱོད་པ་རྒྱུན་མྱི་གཅོད་པ་ནི་གཞན་གྱི་དོན་ཕུན་སུམ་ཚོགས་པའོ། །སེམས་མྱི་རྟོག་པ་ནི་དོན་དམ་པའི་བདེན་པའོ། །སྤྱོད་པ་རྒྱུན་མྱི་གཅོད་པ་ནི་ཀུན་རྫོབ་ཀྱི་བདེན་པའོ། །སེམས་མྱི་རྟོག་པ་ནི་ཞི་གནསོ། །སྤྱོད་པ་རྒྱུན་མྱི་གཅོད་པ་ནི་ལྷག་མཐོང་ངོ༌། །སེམས་མྱི་རྟོག་པ་ནི་ཡེ་ཤེས་ཀྱི་ཚོགས་སོ། །སྤྱོད་པ་རྒྱུན་མྱི་གཅོད་པ་ནི་བསོད་ནམས་ཀྱི་ཚོགས་སོ། །སེམས་མྱི་རྟོག་པ་ནི་འདུས་མ་བྱས་པ་ལ་རབ་དུ་མྱི་གནས་སོ། །སྤྱོད་པ་རྒྱུན་མྱི་གཅོད་༌།   ----Pཊ་༡༠༧་ཪ༤་ཕ༹ཕ༹  ༄། གཅིག་དུ་ན། འཕགས་པ་ནམ་ཀ་མཛོད་ཀྱི་བསམ་གཏན་ལས། །འདི་ནི་ཤེས་རབ་མཆོག་གི་བསམ་གཏན་ནོ་ཞེས་འབྱུང་བ་དང༌། འདི་རྣམ་གསུམ་སྤུན་ན་ལྷག་མཐོང་དང་ཞི་གནས་ཡིན་བར་དེ་ལྟར་ཤེས་སོ། །དེ་ལ་འདུས་མ་བྱས་པའི་མུ་ལ་གནས་པ་ནི། །དགོངས་པ་ངེས་པར་འགྲེལ་པ་ལས་འབྱུང་བ། །ཆོས་ཇི་སྙེད་དུ་གཉིས་པ་ནི་འདུས་བྱས་དང་འདུས་མ་བྱས་པ་ཡིན་ཏེ། འདུས་བྱས་པ་ཡང་མ་ཡིན། འདུས་མ་བྱས་པ་ཡང་མ་ཡིན་ཞེས་འབྱུང་སྟེ། ཅི་སྙེད་དུ་གཉིས་པ་ཡང་དམྱིགས་པ་ལས་འབྱུང་བར་མངོན་ཏེ། མུ་ལ་གནས་    IOL Tib J 704R_5-8 ཀྱིས་དོགས་ན། དམྱིགས་པ་སྤངས་པ་ལས་འདའ་བ་མྱེད་དེ། མྱི་རྟོག་པ་ནི་ཆོས་ཀྱི་དབྱིངས་ལ་གནས་པ་ཡིན་ཏེ་འདུས་མ་བྱས་པའི་མུ་ལ་གནས་པ་དང་ནོར་པར་ཡང་མྱི་འགྱུར་རོ། །དེ་ལ་ཉན་ཐོས་ཀྱི་འགོག་པའི་བསམ་གཏན་དང་ནོར་དུ་དོགས་པ་ནི། འགོག་པའི་བསམ་གཏན་དུ་འཇུག་གོ་ཆོག་ཀྱང༌། བསམ་གཏན་བཞི་དང༌། གཟུགས་མྱེད་པའི་སྙོམས་པར་འཇུག་པ་བཞི་རིམས་ཀྱིས་བསྒོམས་ནས། འདུ་ཤེས་མྱེད་པ་དང༌། མྱེད་པ་ཡང་མ་ཡིན་བའི་སྐྱེ་མཆེད་ལ་སེམས་ཕྲ་རབ་དུ་སྦྱངས་ཏེ་འགོག་པའི་བསམ་གཏན་དུ་འཇུག་  ༄། །དུ་ཕྱིན་པ་ལ་སྤྱོད་པའི་ཚེ། དེ་ལྟར་ཆོས་ཐམས་ཅད་རང་བཞིན་གྱིས་སྟོང་པ་ཉིད་དུ་བརྟག་པར་བགྱི་སྟེ། ཇི་ནས་ཀྱང་ཆོས་གང་ལ་ཡང་ཡིད་རྣམ་པར་མྱི་རྒྱུ་བ་དེ་ལྟར་ཡོངསུ་བརྟག་པར་བྱའོ། །བཅོམ་ལྡན་འདས་འདི་ནི་བྱང་ཆུབ་སེམས་དཔའ་སེམས་དཔའ་སེམས་དཔའ་ཆེན་པོའི་ཏིང་ངེ་འཛིན་ཀྱི་དཀྱིལ་འཁོར་ཆོས་ཐམས་ཅད་ཡོངས་སུ་མ་བཟུང་བ་ཞེས་བགྱི་སྟེ། །རྒྱ་ཆེ་བ་ཕུལ་དུ་བགྱི་བ། ཚད་མ་མཆིས་པ། ཚད་མ་མཆིས་པར་ངེས་པ། ཉན་ཐོས་དང་རང་སངས་རྒྱས་ཐམས་ཅད་ཀྱིས་མྱི་འཕྲོགས་པ། དེ་དག་དང་ཐུན་མོང་མ་ལགས་པ་སྟེ།   ༄། །ཏིང་ངེ་འཛིན་དེ་སྤྱོད་པའི་བྱང་ཆུབ་སེམས་དཔའ་ནི། །རྣམ་པ་ཐམས་ཅད་མཁྱེན་པ་ཉིད་དུ་འབྱུང་ངོ་ཞེས་འབྱུང་སྟེ། དེ་ལ་གཟུགས་ཀྱི་ཕུང་པོ་ནས། རྣམ་པ་ཐམས་ཆད་མཁྱེན་པའི་བར་དུ། ཉོན་མོངས་པ་དང་རྣམ་པར་བྱང་བ། ལ་སྩོགས་པར་མཐོང་ཞིང་ཡིད་གྱི་རྣམ་པར་ཤེས་པའི་རྒྱུ་ནི་རྣམ་པར་རྟོག་པའོ། །གཟུགས་ཀྱི་ཕུང་པོ་ནས་རྣམ་པ་ཐམས་ཅད་མཁྱེན་པའི་བར་དུ་རང་བཞིན་གྱིས་སྟོང་པ་ཉིད་དེ། ཉོན་མོངས་པ་དང་རྣམ་པར་བྱང་བ་ལ་སྩོགས་པ་ཆོས་གང་ཡང་མྱི་རྙེད་ཆིང་རྗེསུ་མྱི་མཐོང་བས། ཆོས་གང་ལ་ཡང་ཡིད་ཀྱི་རྣམ་པར་ཤེས་པ་  ༄། །མྱི་རྒྱུ་བ་དེ་ལྟར་ཤེས་རབ་ཀྱིས་ཡང་དག་པ་ཉིད་ལ་ཡོངས་སུ་བརྟག་པར་བགྱིའོ། །དེ་ཡང་ཕྱིན་ཅི་ལོག་གི་རྟོག་པ་ཡོད་ཀྱི་བར་དུ། འཕགས་པའི་ཤེས་རབ་ཀྱིས་བཟློག་པའི་ལས་ཀྱང་ཡོད་དོ། །ཞེས་འབྱུང་བའ། རྟོག་པ་ཡོད་ཀྱི་བར་དུ་ནི་ཤེས་རབ་དང་ཡེ་ཤེས་ཀྱི་ལས་ཀྱང་མྱེད་དུ་མྱི་རུང་སྟེ། ཇི་ལྟ་ཞེན་བསམ་གྱིས་མྱི་ཁྱབ་པའི་བག་ཆགས་ཀྱི་དབང་གིས་ཤེས་རབ་མྱིད་པའི་སྤྱོད་ཡུལ་གར་བྱུང་བ་དེར་ནི། རང་བཞིན་གྱིས་ཡོད་མྱིདུ་རྣམ་པར་རྟོག་པར་འགྱུར། །ཏིང་ངེ་འཛིན་མྱེད་པས་ནི། རྣམ་པར་ཤེས་པའི་རླུང་གིས་བསྐྱོད་པར་འགྱུར་ཏེ།    IOL Tib J 704R_9-12 ཤེས་རབ་ཀྱི་ལས་མྱེད་ན། རྣམ་པར་རྟོག་པའི་མཚན་མ་དེ་དག་སྤོང་བར་མྱི་ནུས་ཏེ། རྣམ་པར་མྱི་རྟོག་པའི་མཐོ་(མཐུ་)ལས་ཀྱང༌། །རིགས་ཀྱི་བུ་གང་གི་ཕྱིར་བྱང་ཅུབ་སེམས་དཔའ་སེམས་དཔའ་ཆེན་པོས་གཟུགས་སོ་ཞེས་མྱི་དམྱིགས། གཟུགས་སུ་སྣང་བའི་རྣམ་པར་རིག་པ་ཡང་མྱི་དམྱིགས་མོད་ཀྱི། རྣམ་པར་རིག་པ་ཡོངས་ནི་ཆུད་མྱིགཟན་ཏོ། །རྣམ་པར་རིག་པ་མ་གཏོགས་པར་ཆོས་གང་ཡང་མྱི་དམྱིགས་ལ། རྣམ་པར་རིག་པ་དེའང་མྱེད་པར་ཡང་དག་པར་རྗེསུ་མྱི་མཐོང་སྟེ། རྣམ་པ་ཐམས་ཅད་ཀྱིས་མ་བརྟགས་པ་དེ་ནི། རྣམ་པར་མྱི་རྟོག་པའི་དབྱིངས་སོ་ཞེས།   ༄། །ཡང་དག་པར་རྗེས་སུ་མཐོང་སྟེ། དེ་ལྟར་འདི་ནི་རྣམ་པར་མྱི་རྟོག་པའི་དབྱིངསུ་འཇུག་པའོ་ཞེས་འབྱུང་སྟེ། དེ་ལ་གཟུགས་ཀྱི་ཕུང་པོ་ནས་རྣམ་པ་ཐམས་ཅད་མཁྱེན་པའི་བར་དུ། རང་བཞིན་གྱིས་མྱི་དམྱིགས་མོད་ཀྱི། འོན་ཀྱང་དེ་ལྟར་མྱི་གོམས་མྱི་ཤེས་པས་ན། མཚན་མ་དེ་དག་བསལ་བའི་ཕྱིར། གཟུགས་ནས་རྣམ་པ་ཐམས་ཅད་མཁྱེན་པའི་བར་དུ་ཡང་དག་པ་ཇི་བཞིན་དུ་ཤེས་རབ་དང་ཡེ་ཤེས་ཀྱིས། རིག་པ་ཐམས་ཅད་ཀྱི་ཐམས་ཅད་དུ་ཆུད་མྱི་གསན་ཏོ། །རྣམ་པར་རིག་པ་དེ་ཆུད་གཟན་ཏོ་མྱི་དགོས་པར་བྱས་ན། བསམ་གྱིས་མྱི་ཁྱབ་པའི་བག་ཅགས་ཀྱིས་ཕྱིར་ཡང་  ༄། །རྣམ་པར་རྟོག་པར་འགྱུར་རོ། །དེ་བཞིན་དུ་ཕ་རོལ་ཏུ་ཕྱིན་པ་རྣམས་དང༌། སྟོང་པ་ཉིད་དང༌། རྣམ་པ་ཐམས་ཅད་མཁྱེན་ཀྱི་བར་དུ་ཤེས་རབ་དང་ཡེ་ཤེས་ཀྱིས་རིག་པ་ཡང་ཆུད་མྱི་གསན་ཏོ་ཞེས་འབྱུང་བས་ན། རྟོག་པ་ཡོད་ཀྱི་བར་དུ། ཤེས་རབ་ཀྱི་ལས་ཀྱང་དེ་ལྟར་མཆིས་པར་མངོན་ནོ། །ནམ་ཕྱིན་ཅི་ལོག་གི་རྟོག་པ་མྱེད་པའི་ཚེ་ན། ཤེས་རབ་ཀྱིས་བཟློག་པའི་ལས་ཀྱང་མྱེད་དེ། ཅིག་ཅར་མཉམ་བར་སྟོང་པ་ཉིདུ་འགག་གོ། །ཞེས་འབྱུང་བའ། །རྣམ་པར་ཤེས་པ་ཐམས་ཅད་ནི་མཚན་མ་མྱེད་པའི་ཏིང་ངེ་འཛིན་དུ་གྱུར། །ཆོས་ཐམས་ཅད་ནི་དེ་  ༄། །བཞིན་ཉིད་དུ་མཐོང་བའི་ཡེ་ཤེས་ལྷུན་ཀྱིས་འགྲུབ་པའི་དུས་ནའ། མ་རིག་པ་དང༌། རྣམ་པར་ཤེས་པ་མྱེད་པས། ཤེས་རབ་ཀྱི་ལས་ཀྱིས་ཀྱང་ཇི་ཡང་བྱར་མྱེད་དེ། རྣམ་པར་མྱི་རྟོག་པ་ལྷུན་ཀྱིས་འགྲུབ་པའི་དུས་ན། ནན་ཏན་བྱ་བ་མྱེད་ཀྱང༌། མ་རིག་པ་དང་ཤེས་རབ་མྱེད་པར་ཅིག་ཅར་ལྷུན་ཀྱིས་འགྲུབ་བོ། །དཔེར་ན་རྩི་ཤིང་ཡོད་ཀྱི་བར་དུ་ནི་མྱེ་འང་འབར་གྱི། རྩི་ཤིང་ཟད་ན་མྱེའང་ཅིག་ཅར་ཟད་པ་བཞིན་ནོ། །དེ་ལྟར་འཕགས་པའི་ཤེས་རབ་དེའང་མྱེད་པར་གྱུར་པའི་འོག་དུ། གལ་ཏེ་ཐམས་ཆད་ཀྱི་ཐམས་ཅད་དུ་མྱེད་དམ། ཡང་དེ་ཡང་མ་ཡིན་   IOL Tib J 704R_13 བ་གཞན་ཞིག་ཡོད་དམ་ཞེ་ན་བརྟགས་པའི་སྒོ་ནས་མ་ཡིན་གྱི། དེ་ནི་འཕགས་པ་རང་གིས་རིག་པའི་མཆོག་གི་ཡེ་ཤེས་དོན་དམ་པའི་སྒོ་ནས་ཏེ། །ཡོད་པ་དང་མྱེད་པའི་དོན་ཀྱིས། །ལྷག་པ་སྤྲོས་པའ་ཐམས་ཆད། །ཉེ་བར་ཞི་བའི་ཕྱིར། །དེ་བཞིན་གཤེགས་པའི་བསམ་གཏན་ནི། །བསམ་གཏན་ཐམས་ཆད་ཀྱི་ནང་ནའ། །དགེའོ། །ཞེས་འབྱུང་བའ། ཆོས་ཐམས་ཅད་ལ་དངོས་པོར་མཐོང་བ་ཡོད་ཀྱི་བར་དུ། ཆོས་འདི་དག་ཡོད་མྱེད་ཀྱི་མཐའ་ལས་འདས་སོ་ཞེས།    IOL Tib J 704V_1-4 ཇི་ལྟ་བུ་གིས་པར་གྱིས། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་ངོ་བོ་མྱེད་པ་ནི།  ཆོས་ཀྱི་དབྱིངས་སུ་རྟོགས་པར་བྱའོ། །ནམ་(མཁའ་དང་)མཉམ་པ་སྤྲོས་པ་མྱེད་པ། མ་སྤྲོས་པ། གཟུང་བ་མྱེད་པ་གཟུང་བ། ངོ་བོ་མྱེད་པ་གནས་པ་མྱེད་པ། འདི་ལྟ་བུར་ཆོས་ཀྱི་དབྱིངས་རིགས་པར་བྱའོ། །ཀུན་ཏུ་བཟང་པོ་བྱང་ཆུབ་སེམས་དཔའས་གསོལ་(པ༌།) ཆོས་ཀྱི་དབྱིངས་(ཀྱི་བས)་འབྱུང་བ་ལགས། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་ཆོས་ཀྱི་དབྱིངས་ནི་བྱུང་བ་མྱེད་པའོ། །རིགས་ཀྱི་བུ་ཆོས  ༄། །་ཀྱི་དབྱིངས་ནི་བསམ་དུ་མྱི་རུང་བའོ། །རིགས་ཀྱི་བུ་ཆོས་ཀྱི་དབྱིངས་ནི་ངོ་བོ་མྱེད་པར་རྟོགས་པའོ། །རིགས་ཀྱི་བུ་ཆོས་ཀྱི་དབྱིངས་དེ་ནི་དངོས་པོ་གང་དུ་ཡང་མྱི་བྱེད། མྱི་སྟོན་པའོ། །ཀུན་དུ་བཟང་པོ་བྱང་ཆུབ་སེམས་དཔའས་གསོལ་པའ། ཆོས་ཀྱི་དབྱིངས་ཅི་ཞིག་ལ་རྟོག །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་རྣམ་པར་མྱི་རྟོག་པ་ནི་ཆོས་ཀྱི་དབྱིངས་སོ། །ཀུན་དུ་བཟང་པོ་བྱང་ཆུབ་སེམས་དཔའས་གསོལ་པ། བཅོམ་ལྡན་འདའས་ཆོས་ཀྱི་དབྱིངས་མྱི་རྟོག་ན། བྱིས་པ་སོ་སོར་འགྲོ་བའི་  ༄། །རྣམས་ཇི་ལྟར་ན་རྟོག །བཅོམ་ལྡན་འདས་ཀྱིས་བཀའ་སྩལ་པ། རྟོག་པ་དང་རྣམ་པར་རྟོག་པ་དང༌། ཡོངས་སུ་རྟོག་པ་ལས་ལངས་པ་ནི། བུས་པ་ལྟ་བུ་སོ་སོར་འགྲོ་བ་ཐམས་ཆད་དོ་ཞེས་འབྱུང་སྟེ། ཆོས་ཀྱི་དབྱིངས་ཡིན་པར་ནི་དེ་ལྟར་ཤེས་སོ། ཿཿ ༎ལུང་དུ་མྱི་སྟོན་པའི་སེམས་ནི། འཕགས་པ་དཀོན་མཆོག་སྤྲིན་ལས་འབྱུང་བ། ཕྱིར་ཡང་མ་བྱུང༌། ནང་ན་ཡང་མ་ཡིན། དགེ་བ་ཡང་མྱི་སྤྱོད། མྱི་དགེ་བ་ཡང་མ་ཡིན། ལྷག་མཐོང་ཡང་མྱི་སྤྱོད་ཞི་གནས་ཀྱང་མྱི་ལེན་པར་ཞུམ་ཞིང་གཉིད་ཀྱིས་ནོན་པར་འདུག་གོ །དཔེར་ན་ཉལ་བ་  ༄། །ལས་སད་མ་ཏག་པའི་སྐྱེས་བུ་གཉིད་ཀྱིས་བསྒྲིབས་པའི་དམྱིག་དང༌། སེམས་ཀྱིས་བྱེ་བྲག་མྱི་ཕྱེད་པ་བཞིན་དུ། ཞེས་འབྱུང་སྟེ། ལུང་དུ་མྱི་སྟོན་པ་ནི་ཕ་རོལ་དུ་ཕྱིན་པ་དྲུག་ཀྱི་མྱི་སྤྱོད། །འདུ་ཤེས་ཐམས་ཆད་སྒྱུ་མ་ཡིན་བར་ཡང་མ་རྟོགས། ཐམས་ཆད་མཁྱེན་པའི་ཡེ་ཤེས་ལ་སྒོམ་བར་ཡང་མ་བསྔོས། །ཀུན་གཞིའ་རྣམ་པར་ཤེས་པ་དག་པར་བྱ་བའི་ཕྱིར་ཡང་མྱི་སྒོམ། དེ་བས་ན་མྱི་རྟོག་པ་སྒོམ་བ་དང་མྱི་འདྲའོ། །མྱི་རྟོག་པའི་ཡེ་ཤེས་སྒོམ་ཞིང་བསམ་གཏན་དུ་འཇུག་པ་ཞུམ་ཞིང་གཉིད་གྱིས་ལོག་པ་ལྟ་བུའི་རོ་ཡང་མྱེད། ཆོས་སོ་ཆོག   IOL Tib J 704V_5-8 དམྱིགས་སུ་མྱེད་པར་རིག་སྟེ། དམྱིགས་སུ་མྱེད་པ་ནི་ལྷག་མཐོང་སྤྱོད་པ་ཡིན། དེ་ལ་གཅིག་དུ་སྙོམས་པར་སྒོམ་པ་ནི་ཞི་གནས་ལེན་པ་ཡིན་ཏེ། ཆོས་ཀྱི་དབྱིངས་ན་གནས་པས་ལུང་དུ་མྱི་སྟོན་པ་དང་ནོར་པར་ཡང་མྱི་འགྱུར་རོ། །དེ་འདྲ་པར་དམྱིགས་སུ་མྱེད་པ་ལྷག་མཐོང་ཡིན་པ་དང༌། སྙོམས་པར་འཇུག་པ་ཞི་གནས་ཡིན་དུ་ཅི་མངོན་ཞེ་ན། ལྷག་མཐོང་ནི་ཤེས་རབ་ཡིན་ཏེ། ཤེས་རབ་འབུམ་པ་ལས་འབྱུང་བ། བཅོམ་ལྡན་འདས་ཀྱིས་བཤད་པ། ཕ་རོལ་དུ་ཕྱིན་པ་དྲུག །སྟོང་པ་བཅོ་བརྒྱད། བྱང་ཆུབ་ཀྱི་ཕྱོགས་སུམ་ཅུ་སྩ་བདུན། འཕགས་པའི་བདེན་པ་བཞི།   ༄། །བསམ་གཏན་བཞི། ཚད་མྱེད་པ་བཞི། གཟུགས་མྱེད་པའི་སྙོམས་པར་འཇུག་པ་བཞི། རྣམ་པར་ཐར་པ་མཐར་ཀྱིས་གནས་པའི་སྙོམས་པར་འཇུག་པ། མངོན་པར་ཤེས་པ། ཏིང་ངེ་འཛིན། གཟུངས་ཀྱི་སྒོ། དེ་བཞིན་གཤེགས་པའི་སྟོབས་བཅུ། མྱི་འཇིགས་པ། སོ་སོར་རིག་པ། སྙིང་རྗེ་ཆེན་པོ། སངས་རྒྱས་ཀྱི་ཆོས་མ་འདྲེས་པ། རྒྱུན་དུ་ཞུགས་པའི་འབྲས་བུ། ལན་ཅིག་ཕྱིར་འོང་བའི་འབྲས་བུ། ཕྱིར་མྱི་འོང་བའི་འབྲས་བུ། དགྲ་བཅོབ་པ། རང་བྱང་ཆུབ། ལམ་གྱི་རྣམ་པ་ཐམས་ཅད་མཁྱེན་པ་ལ་སྩོགས་པ་ཀུན་སྨོས་ཏེ། འདུས་མ་བྱས། མ་སྐྱེས་མྱི་  ༄། །འགོག །མ་དམྱིགས་པ་ལས་ཤེས་རབ་ཀྱི་ཕ་རོལ་དུ་ཕྱིན་པ་མངོན་པར་འབྱུང་ངོ༌། །ཤ་རི་བུས་གསོལ་པ། ཤེས་རབ་ཀྱི་ཕ་རོལ་དུ་ཕྱིན་པ་མངོན་པར་གྲུབ་པ་དེས་ཆོས་གང་བྱིན་པར་བྱ། བཀའ་སྩལ་པ། ཆོས་གང་ཡང་མྱི་སྦྱིན་ནོ། །ནམ་ཆོས་གང་ཡང་མྱི་སྦྱིན་བ་དེའི་ཚེ། ཤེས་རབ་ཀྱི་ཕ་རོལ་དུ་ཕྱིན་པ་འགྲིངས་(འགྲེངས་)སུ་གདོད་ཆུད་དོ་ཞེས་འབྱུང་སྟེ། དེ་ལས་བལྟས་ན་ཤེས་རབ་ཡིན་ནོ། །ཞི་གནས་ནི་ཏིང་ངེ་འཛིན་ཡིན་ཏེ། ཏིང་ངེ་འཛིན་གྱི་རྒྱལ་པོ་ལས་འབྱུང་བ། ཟླ་འོད་གཞོནུར་གྱུར་པས་གསོལད་པ། ཏིང་ངེ་འཛིན་ཅེས་བགྱི་བ་ཆོས་གང་གི་ཚིག་བླ་དགས་ལགས།   ༄། །བཅོམ་ལྡན་འདས་ཀྱི་བཀའ་སྩལ་པ། རིགས་ཀྱི་བུ་ཏིང་ངེ་འཛིན་ཅེས་བྱ་བ་ནི་སེམས་མྱི་གཡོ་བའོ། །མ་སྐྱེས་པ་སོ་སོར་མྱི་སྦྱོར་བ། སོ་སོར་མྱི་སྦྱོར་བའི་ཡེ་ཤེས་སོ། །ཁུར་བོར་བ་ཉིད་དོ་ཡང་དག་པར་གཤེགས་པའི་ཡེ་ཤེས་སོ། །མ་རིག་པ་རྣམ་པར་སྤོང་བ། སྐྱེ་བ་རྣམས་ལ་ཡིད་མྱི་ཆེས་པ། ལས་མངོན་པར་མྱི་བྱེད་པ། ནང་གི་སྐྱེ་མཅེད་རྣམས་ཡིད་ལ་མྱི་བྱེད། ཕྱིའི་སྐྱེ་མཆེད་རྣམས་མྱི་སྤྱོད་པའོ། །དེ་ལ་སྩོགས་ཏེ་རྒྱས་པར་བཤད་པ་དེ་ལས་བལྟས་ན། མྱི་གཡོ་བ་ལ་སྙོམས་པར་འཇུག་པ་ཏིང་ངེ་འཛིན་པར་དེ་ལྟར་ཤེས་སོ། །ཡང་རྣམ་   IOL Tib J 704V_9-12 སླར་བཟློག་པར་འགྱུར་ཏེ། ད་ལྟར་སེམས་དང་ཡིད་དང་རྣམ་པར་ཤེས་པ་དེ་དག་ཡང་དག་པ་ཉིད་ཅི་བཞིན་དུ་མཐོང་བའི་ཤེས་རབ་ཀྱིས། རྒྱུན་དུ་བསྒོམས་ན། སེམས་དང༌། ཡིད་དང་རྣམ་པར་ཤེས་པ་ཉིད་ཀྱང་རྗེས་སུ་མ་མཐོང་ན། སེམས་ཀྱི་རྗེས་སུ་འཇུག་པར་ལྟ་ག་ལ་འགྱུར་ཏེ། དེ་བས་ན་སེམས་དང་ཡིད་དང་རྣམ་པར་ཤེས་པ་སླར་བཟློག་པའོ། །དཔེར་ན་ཉི་མའི་དཀྱིལ་འཁོར་ཆེན་པོ་ཤར་ན། ཆོས་ཉིད་གྱིས་མུན་པ་གང་དུ་མྱི་འགྲོ་མོད་ཀྱི་འོན་ཀྱང་མྱི་གནས་སོ། །མུན་པ་ནི་ཆོས་ཉིད་ཀྱིས་གང་བྱུང་བ་མྱི་གནས་པ་བཞིན་དུ།   ༄། །ཤེས་རབ་དང༌། ཡེ་ཤེས་ཀྱི་དཀྱིལ་འཁོར་ཆེན་པོ་ཤར་ན། ཆོས་ཉིད་ཀྱིས་མ་རིག་པའི་མུན་པ་དང༌། རྣམ་པར་ཤེས་པའི་ཆུ་བོ་གག་དུའང་མྱི་འགྲོ་མོད་ཀྱི། འོན་ཀྱང་མྱི་གནས་སོ། །དེ་ལྟར་མ་ནོར་པ་ཉིད་དུ་མཐོང་བའི་ཤེས་རབ་དང་ཏིང་ངེ་འཛིན་དུ་ལྡན་བ་ལས། སེམས་བྱུང་མ་ཐག་དུ་མྱི་འཇུག་པར་བཟློག་པར་འགྱུར་གྱི། རྣམ་པར་ཤེས་པ་བྱུང་ནས་སྐད་ཅིག་མར་འགག་པར་མཐོང་བ་ནི། བཟློག་པ་མ་ཡིན་བར་ཤེས་པར་བྱའོ། །ཤེས་རབ་ཀྱི་ཕ་རོལ་དུ་ཕྱིན་པ་བརྒྱ་ཕྲག་སྟོང་པ་ལས་ཀྱང༌། བྱང་ཅུབ་སེམས་དཔའ་ཆེན་པོ་ཤེས་རབས་ཀྱི་ཕ་རོལ་  ---Pཊ་༨༢༩ཪ འདུས་པ་ཙམ་དང༌། དངོས་པོ་མྱེད་པ་ཙམ་དང༌། ཚད་མྱེད་པ་བཞི་ལ་སྩོགས་པ་གང་གི་སྒ་ོནས་ཞུགས་ཀྱང་ཐ་མར་རྣམ་པར་མྱི་རྟོག་པའི་ཡེ་ཤེས་ལ་མྱི་འདྲ་བ་མྱེད་དོ། །ཉན་ཐོས་དང་རང་སངས་རྒྱས་འགོག་པའི་ཏིང་ངེ་འཛིན་ལ་འཇུག་ཅིང་མྱ་ངན་ལས་འདས་པའང་བསྐལ་པ་དུ་མའི་འོག་ཏུ་བླ་ན་མྱེད་པའི་བྱང་ཆུབ་དུ་འགྲུབ་ན། ཐེག་པ་ཆེན་པོར་མཚུངས་ལ་སྒོ་མྱི་འཐུན་(མཐུན)བ་མཐར་དོན་གཅིག་པ་ལྟ་སྨོས་ཀྱང་ཇི་དགོས། མྱི་རྟོག་པའི་བསམ་གཏན་ལ་འཇུག་པ་དམ་པའི་ཆོས་ཀྱི་མདོ་སྡེ་ལས་འབྱུང་བའི་རྣམས་མདོ་གར་སྙེགས་པ་དང༌། དོན་ཇི་ལ་བྱ་བའི་མདོར་བཤད་པ། རྫོགས་སྷོ། ། ཞུས་ལགས། * * * * * * * * * *  ༄། །དབུ་མའི་དོན་གྱི་མཁན་པོ། ཐེག་པ་ཆེན་པོ་ལ་ཆོས་ཀྱི་དོན་དང་རྒྱུ་དྲིས་པའི་ལན་དང་གཞུང་དུ་བྲིས་པའོ། ། ༄། །ཐེག་པ་ཆེན་པོའི་མདོ་སྡེ་ལས་འདུ་ཤེས་ཐམས་ཅད་དང་བྲལ་ན་སངས་རྒྱས་ཤེས་འབྱུང་བས། ---  ༄། ་༌།མདོ་སྡེ་ལས་ཀྱང་ཇིའང་མྱི་དྲན་པ་ནི་སངས་རྒྱས་དྲན་པ་ཞེས་བྱའོ། །ཅིའང་དྲན་པ་མྱེད་པ་ཞེས་བྱ་བ་ནི། སངས་རྒྱས་དྲན་པའི་སེམས་དེ་ཉིད་སངས་རྒྱས་ཡིན་ནོ། །མྱི་བདེན་པ་དྲན་པ་ནི་མ་རབས་ཡིན་ནོ། །སེམས་ལས་གུད་ན་སངས་རྒྱས་ཤེས་བྱ་བ་གཞན་མྱེད། སངས་རྒྱས་ལས་གུད་ན་སེམས་ཤེས་བྱ་བ་གཞན་མྱེད་དེ། སངས་རྒྱས་དྲན་པ་ཉིད་སེམས་དྲན་པ་ཡིན་ནོ། །སེམས་ཚོལ་བ་ཉིད་སངས་རྒྱས་ཚོལ་བ་ཡིན་ནོ། །དེ་ཅིའི་ཕྱིར་ཞེ་ན། སེམས་དང་རྣམ་པར་ཤེས་པ་ལ་དབྱིབས་མྱེད། སངས་རྒྱས་ལ་ཡང་མཚན་མའམ་གཟུགས་མྱེད་པའི་ཕྱིར་རོ། །ཚུལ་  ༄། །འདི་ལྟར་ཤེས་པ་ཉིད་ནི། སེམས་བདེ་བའོ། །རྟག་ཏུ་སངས་རྒྱས་དྲན་ཞིང་དམྱིགས་པ་མྱི་འབྱུང་ན། ཕྱི་དེ་ནི་མཚན་མ་མྱེད་པ་ལ་མཉམ་སྙོམས་ཏེ་མྱི་དམྱིགས་སོ། །གནས་འདིར་ཆུད་ན་དྲན་པའི་སེམས་ཞིའོ། །ཡང་བརྣན་ (བསྣན་)མྱི་དགོས་ཏེ་འདི་ཉིད་ལ་བལྟས་ལ་སེམས་སྙོམས་ན་དེ་བཞིན་གཤེགས་པའི་ཡང་དག་པའི་ཆོས་ཉིད་ཀྱི་སྐུ་ཉིད་ཡིན་ནོ། །མ་ནོར་པ་ཡང་དག་པ་ཉིད་ཅེས་ཀྱང་བྱ། སངས་རྒྱས་ཀྱི་རང་བཞིན་ཞེས་ཀྱང་བྱ། ཆོས་རྣམས་ཀྱི་ཡང་དག་པ་ཉིད་ཅེས་ཀྱང་བྱའ། །མྱ་ངན་ལས་འདས་པ་ཞེས་ཀྱང་བྱའོ། །རྣམ་གྲངས་ནི་ཚད་མྱེད་མོད་ཀྱི། །འོན་ཀྱང་  IOL Tib J 704V_13 ཀུན་གཞིའི་རྣམ་པར་ཤེས་པ་མྱི་འབྱུང་བས། ཉན་ཐོས་ཀྱི་ཐེག་པས་གདུལ་བའི་སེམས་ཅན་རྣམས་ལ་བགད་པ་ཡིན་པར་དེ་ལྟར་མངོན་ནོ། །འཕགས་པ་ལང་ཀར་གཤེགས་པའི་མདོ་ལས་འབྱུང་བ། ཉན་ཐོས་ཀྱིས་ནི་གང་ཟག་ལ་བདག་མྱེད་པར་རིག་སྟེ། །ཆོས་ལ་བདག་མྱེད་པར་མ་རིག་གོ། །ཡང་གཆིག་དུ་ཉན་ཐོས་ནི་ཏིང་ངེ་འཛིན་གྱི་བདེ་བས་མྱོས་ཏེ། མྱ་ངན་ལས་འདས་པ་ཙམ་དུ་འཛིན་མོད་ཀྱི། ཡང་དག་པར་མྱ་ངན་ལས་མ་འདས་སོ་ཞེས་འབྱུང༌། །འཕགས་པ་དཀོན་མཆོག་བརྩེགས་པ་ལས། འབྱུང་བ། །བྱ་ཀ་ལ་བིང་ཀའི་   * * * * * * * * * *
