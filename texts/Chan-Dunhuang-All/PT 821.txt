Pelliot tibétain 821 [13]	- has [15] image   PT 821-1  ་ཞེས་འབྱུང་བས། །ལས་ཀྱི་འཕྲོ་ཆེ་ཆུང་དང༌། ཤེ་རབ་རྣོ་རྟུལ་ལས། ལམ་སྒོམ་བའི་གོ་རིམས་ཀྱང༌། །གཅིག་དུ་ངེས་པ་མྱེད་པས། །མྱི་རྟོག་པ་བསྒོམ་དུ་རུང་ངོ༌། །ཡང་ཁ་ཅིག་ན་རེ། །བྱང་ཆུབ་དུ་འགྲུབ་པའི་དུས་ནི། །བསྐལད་པ་གྲངས་མྱེད་པ་གསུམ་ཁོ་ནས། འགྲུབ་བོ་ཞེ་ན་ནི། ། བཤད་པའ། །དགོངས་པ་ངེས་པར་འགྲེལ་པའི་མདོ་ལས། །གནས་དྣ་ལེན་གྱི་བག་ཆགས་བྱང་བ་ནི། །བསྐལད་པ་གྲངས་མེད་པ་གསུམམ་(མམ)། །དུས་དང་ལོ་དང༌། ཟླ་བ་འམ་ཟླ་བ་ཕྱེད་དམ། ཞག་གམ་    PT 821-2  ཉི་མ་འམ། ཐུན་ནམ། ཐུན་ཕྱེད་དམ། །སྐད་ཅིག་དང༌། ཡུད་ཙམ། ཐང་གཅིག་དང༌། བསྐལད་པ་ཚད་མྱེད་པས་འབྱང་ངོ༌། ཞེས་གསུངས་པས། །བྱང་ཅུབ་དུ་འགྲུབ་པའི་དུས་ཀྱང་མ་ངེས་སོ། །ཡང་ཁ་ཅིག་ན་རེ། །སྟོང་པ་ཉིད་ཀྱི་ཏི་ངེ་འཛིན་ལ་གནས་པས། །སེམས་ཅན་གྱི་དོན་བྱེད་པར་མྱི་ནུས་སོ་ཞེ་ན། །དེ་ལ་བཤད་པའ། །ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །རབ་འབྱོར་འདི་ལ་བྱང་ཅུབ་སེམས་དཔའ་སེམས་དཔའ་ཆེད་པོས། །ཏི་ངེ་འཛིན་གསུམ་པོ་ལ་གནས་ཤིང༌།    ༄། །སེམས་ཅན་གང་རྣམ་པར་རྟོག་པའི་འདུ་ཤེས་ལ་སྤྱོད་པ་དེ་དག་ནི། །སྟོང་པ་ཉིད་ལ་རབ་དུ་འགོད་དོ། །སེམས་ཅན་གང་མཚན་མ་ལ་སྤྱོད་པ་དེ་དག་ནི། །མཚན་མ་མྱེད་པ་ལ་རབ་དུ་འགོད་དོ། །སེམས་ཅན་གང་སྨོནད་པ་ལ་སྤྱོད་པ་དེ་དག་ནི། །སྨོནད་པ་མྱེད་པཱ་ལ་རབ་དུ་སྦྱོར་རོ། །རབ་འབྱོར་དེ་ལྟར་བྱང་ཅུབ་སེམས་དཔཱ་སེམས་དཔ(དཔའ)་ཆེན་པོས་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་པའ། ཏི་ངེ་འཛིན་གསུམ་ལ་གནས་ཏེ། །སེམས་ཅན་རྣམས་ཡོངསུ་སྨྱིན་པར་བྱེད་དོ་ཞེས་གསུངས་པས། །སེམས་ཅན་གྱི་དོན་   PT 821-3  མྱི་སྤྱོད་པ་ཡང་མ་ཡིན་ནོ། །ཡང་ཁ་ཅིག་ན་རེ། །འདུས་བྱས་ཀྱི་མཆོད་པ་ལ་སྩོགས་པ་མྱི་བྱར་མྱི་རུང་ངོ་ཞེ་ན། །དེ་ལ་བཤད་པ། །དཀོན་མཆོག་བརྩེགས་པའི་མདོ་ལས། །སངས་རྒྱས་ཀྱི་འདུ་ཤེས་མྱེད། ཆོས་ཀྱི་འདུ་ཤེས་མྱེད། དགེ་འདུན་གྱི་འདུ་ཤེས་མྱེད་ན། ཡང་དག་པའི་མཆོད་པའོ་ཞེས་འབྱུང་བས་ན། །རྣལ་འབྱོར་པས་འདུས་བྱས་ཀྱི་མཆོད་པ་ལ་སྩོགས་པ་མྱི་བྱར་མྱི་རུང་བ་མྱེད་དོ། །ཡང་ཁ་ཅིག་ན་རེ། །དེ་ལ་དཀོན་མཆོག་གསུམ་དྲན་བར་མྱི་བྱར་མྱི་རུང་ངོ་ཞེ་ན། །དེ་ལ་བཤད་པཱ། །ཤེས་རབ་ཀྱི་ཕ་  ༄། །རོལ་དུ་ཕྱིནད་པའི་མདོ་ལས། །ཆོས་ཐམས་ཅད་དངོས་པོ་མྱེད་པའི་ངོ་བོ་ཉིད་དུ་རྟོགས་པར་བྱེད་དེ། །སངས་རྒྱས་རྗེས་དྲན་བ་བསྒོམ་མོ། །དྲན་བ་མྱེད་ཅིང་ཡིད་ལ་བྱ་བ་མྱེད་པ་ནི། སངས་རྒྱས་རྗེསུ་དྲན་བའོ། །དེ་ཉིད་ཆོས་རྗེསུ་དྲན་བའོ། །དེ་ཉིད་དགེ་འདུན་རྗེསུ་དྲན་བའོ། །ཞེས་འབྱུང་བས་ན། །ཡིད་ལ་བྱ་བ་མྱེད་པའི་ནང་དུ། །དཀོན་མཆོག་གསུམ་དྲན་བར་བྱ་བ་ཡང་འདུས་སོ། །ཡང་ཁ་ཅིག་ན་རེ། །སྡིག་བཤགས་ཤིང། །འཐོལ་ཚངས་མྱི་བྱར་མྱི་རུང་ངོ་ཞེ་ན། །དེ་ལ་བཤད་པཱ། །ཕྱོགས་སུ་རྒྱས་པཱཻ་(པའི)མདོ་ལས།    PT 821-4  གང་ཞིག་འགྱོད་ཚངས་བྱེད་འདོད་ན། །དྲང་པོར་འདུག་ལ་ཡང་དག་ལྟོས། །ཡང་དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་འགྲོལ། །འདི་ནི་འགྱོད་ཚངས་མཆོག་ཅེས་བྱ། །ཞེས་འབྱུང་བས་ན། །སེམས་མྱི་གཡོ་བར་བསྒོམ་བ་ནི། །འགྱོད་ཚངས་ཀྱི་མཆོག་ཡིན་བར་མངོན་ནོ། །ཡང་ཁ་ཅིག་ན་རེ། །སེམས་ལ་(ལས)མ་གཐོགས་(གཏོགས་)པར། །ཕྱིའི་ཡུལ་ལོག་ཤིག་ན་ཡོད་དོ་ཞེ་ན། །དེ་ལ་བཤད་པཱ། །སྟུག་པོ་བཀོད་པའི་མདོ་ལས། །ས་ལ་ཡོད་པའི་གཟུགས་རྣམས་དང༌། །ལྷ་ཡུལ་གནས་པའི་ཁྱིམ་  ༄། །རྣམས་ཀྱང༌། །རྣམ་པ་སྣ་ཚོགས་གང་སྣང་བ། །དེ་ནི་ཀུན་གཞི་སྣང་བ་ཡིན། ཞེས་འབྱུང༌། །ལང་ཀར་གཤེགས་པའ་མདོ་ལས་ཀྱང༌། །ལུས་དང་ལོངས་སྤྱོད་གནས་ལྟ་བུ། །མྱི་རྣམས་ལ་ནི་ཀུན་གཞི་སྣང༌། ཞེས་གསུངས་པས། །སེམས་འཁྲུལད་པའི་བག་ཆགས་རྟས་(བརྟས་)པ་ལས། །ལོག་ཤིག་ན་ཕྱིའི་ཡུལ་མྱེད་པར་མངོན་ནོ། །ཡང་ཁ་ཅིག་ན་རེ། །ཡེ་ཤེས་སྐད་ཅིག་མ་དོན་དམ་པར་ཡོད་དོ་ཞེ་ན། །དེ་ལ་བཤད་པཱ། །ལང་ཀར་གཤེགས་པའི་མདོ་ལས། །དབྱིབས་བྱད་ཀྱི་བྱེ་བྲག་འཛིནད་པའི། ཡིད་ཀྱི་རྣམ་པར་ཤེས་པ་འདུས་པ་ལྔ་དྡ།    PT 821-5  བྱུང་བའི་སེམས་ཀྱང་དམྱིགསུ་མྱེད་དོ། །ཞེས་གསུངས། །དོན་དམ་པར་ཡེ་ཤེས་སྐད་ཅིག་མ་ཡོད་པར་མྱི་འགྲུབ་བོ། །ཡང་ཁ་ཅིག་ན་རེ། །བྱང་ཅུབ་དུ་སེམས་བསྐྱེད་པ་ནི། །དང་པོར་རྟོག་དཔྱོད་ཀྱི་སྒོ་ནས་བསྒྲུབས་ན། །ཕྱིས་མྱི་རྟོག་པ་འགྲུབ་བོ་ཞེ་ན། །དེ་ལ་བཤད་༌། ་ཆེན་པོའི་མདོ་ལས། །དང་པོར་སྐྱེ་འགག་མྱེད་པའི་སེམས་བསྐྱེད་ན། །ཐ་མ་ཡང་སྐྱེ་འགག་མྱེད་པའི་འབྲས་༌། ་སེམས་བསྐྱེད་ན། །ཐ་མར་སྐྱེ་འགག་མྱེད་པའི་སེམས་འབྲས་བུ་ཐོབ་པར་   PT 821-6  མྱི་འགྱུར་རོ། །ཞེས་འབྱུང༌། །ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །ལས་དང་པོ་པས། །སེམས་༌། ་པ་ནས། །ཉེ་བར་བརྩམས་ཏེ། །ཆོས་ཐམས་ཆད་དམྱིགསུ་མྱེད་པ་ལ་བསླབ་པར་བྱའོ། །ཞེས་འབྱུང༌། སངས་༌། ་ཀྱི་མདོ་ལས། །ཆོས་དེ་ལ་འདུ་ཤེས་མྱེད་དེ། །ཚད་མྱེད་པའི་ཡེ་ཤེས་ཀྱིས་ན། །གདོད་ཤེས་པར་རུང་སྟེ། །་དཔྱོད་པས་ནི་ཤེས་པར་ནུས་པ་མ་ཡིན་ནོ། །ཞེས་གསུངས་པས། །རྟོག་སྤྱོད་ཀྱི་སྒོ་ནས་སྤྱོད་པ་ནི། །མཚན་མ་  ༄། །ལ་བྱེད་པར་ཟད་ཀྱི། །ནམས་ཀྱང་སྐྱེ་འགག་མྱེད་པའི་དབྱིངས་རྟོགས་པ་ལ། །མྱི་ཕན་བར་མངོན་ནོ། །དེ་ཡན་ཆད་མཚན་མ་ལ་དད་པ་རྣམས་ཀྱི་ལན། །མདོ་ཙམ་ཞིག་བཏབ་ཟིན་ཏེ། །རྣལ་འབྱོརད་པའི་གཞུང་དུ་ཡང་གཟུང་ངོ༌། །ཡོང་ནི་གོང་དུ་རྒོལ་བའི་ལན་བརྗོད་པའི་རྣམས་ཀྱང༌། །གློ་བུར་དུ་རྒོལ་བའི་རྐྱེན་བྱུང་བའི་རྣམས་ལ། །བཤད་པ་ཙམ་དུ་ཟད་ཀྱི། །ཡང་དག་པའི་མཐའ་བརྩན་བར་བྱ་ན། །བདག་གི་གཞུང་གཟུགས་ཤིང༌། །ཕ་རོལ་སུན་དབྱུང་དུ་ཡང་མྱེད་དེ། །མྱ་ངན་ལས་འདའ་བ་བླང་ཞིང༌།    PT 821-7  འཁོར་བ་སྤང་དུ་མྱེད་པ་བཞིན་ནོ། །དེ་ནི་མཚན་མ་མྱེད་པའ་དོན་ལ་ཅིག་ཆར་འཇུག་པ་རྣམས་གྱི་གཞུང་རྣལ་མ་ཙམ་ཞིག་བཤད་པར་བྱ་སྠེ(སྟེ)། །རྒོལ་བ་པ་རྣམས་ཀྱི་ལན་དུ་ཡང་ཅི་རིགས་པར་སྦྱར་རོ། །དེ་ལ་ཤེས་རབ་ཀྱི་ཕ་རོལ་དུ་ཕྱིན་པའི་སྒོམ་བ་ཇི་ལྟ་བུ་ཞེ་ན། །ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །ཆོས་གང་ལ་ཡང་ཡིད་རྣམ་པར་མྱི་རྒྱུ་བ་དེ་ནི། །ཤེས་རབ་ཀྱི་ཕ་རོལ་དུ་ཕྱིན་པའི་རྣལ་འབྱོར་དམ་པ་སྟེ། །མཆོག་ཅེས་བྱ། །གཙོ་བོ་ཞེས་བྱ། །ཞེས་འབྱུང༌། །ཤེས་རབ་  ༄། །བདུན་བརྒྱ་པའི་མདོ་ལས་ཀྱང༌། །གང་མྱི་གནས་པ་དེ་ཉིད། །ཤེས་རབ་ཀྱི་ཕ་རོལ་དུ་ཕྱིན་པ་སྒོམ་བའོ་ཞེས་འབྱུང༌། །ཐེག་པ་ཆེན་པོ་ཇི་ལྟ་བུ་ཞེ་ན། །རྡོ་རྗེ་ཏི་ངེ་འཛིན་ཀྱི་མདོ་ལས། །བསམ་ཞིང་མནོའ་བ་མྱེད་ན། །ལྡང་དུབ་མྱི་སྐྱེ་སྟེ། ཡང་དག་པ་ཇི་བཞིན་དུ་མྱི་གཡོའོ། །དེ་ནི་ཐེག་པ་ཆེན་པོ་ཞེས་འབྱུང༌། །ཐེག་པ་ཆེན་པོའི་ལམ་ཇི་ལྟ་བུ་ཞེ་ན། །ཤེས་རབ་ཀྱི་ཕ་རོལ་དུ་ཕྱིན་པ་ལས། །མྱི་དམྱིགས་པ་ནི་ལམ་མོ། །མྱི་དམྱིགས་པ་ནི་འབྲས་བུའོ་ཞེས་འབྱུང༌། །སེམས་མ་གཡོས་ན།   PT 821-8  བྱང་ཅུབ་དུ་འཚང་རྒྱ་བ་ཇི་ལྟ་བུ་ཞེ་ན། །པུན་ད(ཌ)་རི་ཀའི་མདོ་ལས། །བླ་ན་མྱེད་པའི་རིན་པོ་ཆེ་ནི། །མྱི་བཙལ་བར་རང་རྙེད་པར་འགྱུར་རོ། །ཞེས་འབྱུང༌། །ལང་ཀར་གཤེགས་པའི་མདོ་ལས། །རྣམ་པར་རྟོག་པ་མྱི་འཇུག་ཅིང༌། །གང་ཚེ་སངས་རྒྱས་མྱི་མཐོང་ལ། །འཇུག་མྱེད་སངས་རྒྱས་ཡིན་བར་ནི། །གལ་ཏེ་མཐོང་ན་དེ་འཚང་རྒྱ། །ཞེས་འབྱུང༌། ལམ་དབུ་མ་ཇི་ལྟ་བུ་ཞེ་ན། །ལང་ཀར་གཤེགས་པའི་མདོ་ལས། །སེམས་ཙམ་དེ་ནི་སྣ་བར་མྱེད། །སྣ་བ་མྱེད་པས་མྱི་སྐྱེ་བས།་   PT 821-9  ་མྱེད་དོ། །སེམས་མྱི་གནས་པ་ན། །སྐྱེ་བ་མྱེར་པར་འགྱུརད་ཏེ། །དེ་ལྟར་མཐོང་བའི་སེམས་དང༌། །སེམས་ལ་བའི་རྣཾས་ནི། །ཕྱིན་ཅི་མ་ལོག་པར་འཇུག་པར་འགྱུར་རོ། །ཞེས་འབྱུང༌། །བྱང་ཅུབ་དུ་སེམས་བསྐྱེད་པ་ཇི་ལྟ་བུ་ཞེ་ན། །རྡོ་རྗེ་གཆོད་(གཅོད)པའི་མདོ་ལས། །འདུ་ཤེས་ཐམས་ཆད་རྣམ་པར་སྤངས་ཏེ། །བླ་ན་མྱེད་པའི་བྱང་ཅུབ་དུ་སེམས་བསྐྱེད་དོ་ཞེས་འབྱུང༌། །ཐམས་ཆད་མཁྱེན་པ་ཉིད་དུ་སེམས་བསྐྱེད་ན། །ལས་ཀྱི་སྒྲིབ་པ་འབྱང་བ་ཇི་ལྟ་བུ་ཞེ་ན། །དཀོན་མཆོག་བརྩེགས་པའི་  ༄། །མདོ་ལས། །བསྐལད་པ་བརྒྱ་སྟོང་དུ་བསྩགས་པའི་ལས་དང༌། །ཉོན་མོངས་པ་ཡང་ཚུལ་བཞིན་ཡིད་ལ་བྱེད་པའི། །སོ་སོ་ཀུན་དུ་རྟོག་པའ་གཅིག་གིས་མྱེད་པར་འགྲོའོ། །ཞེས་གསུངས༌། །རྣམ་པ་ཐམས་ཆད་མཁྱེནད་པ་ཉིད་ཇི་ལྟ་བུ་ཞེ་ན། ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །གང་ལ་དམྱིགས་པ་མྱེད་པ་དྲན་བ་དབང་གྱུརད་པའ། །ཞི་བའི་རྣམ་པ་དང༌། ལྡན་བའི་མཚན་ཉིད་མྱེད་པའི། །མཚན་ཉིད་ནི། །རྣམ་པ་ཐམས་ཆད་མཁྱེནད་པ་ཉིད་ཅེས་བྱའོ་ཞེས་འབྱུང༌། །   PT 821-10  མཚན་མ་ཐམས་ཆད་སྤོང་བ་ཇི་(ལྟ)བུ་ཞེ་ན། །རྣམ་པར་མྱི་རྟོག་པའི་མདོ་ལས། །ཇི་ལྟར་མཚན་མ་དེ་དག་ཡོངསུ་སྤོང་ཞེ་ན། །མངོན་དུ་སྣང་བར་གྱུརད་པ་ཡིད་ལ་མྱི་བྱེད་པས་སོ། །ཞེས་འབྱུང༌། །བསྒོམས་པས་སེམས་ཀྱི་ཆོས་མཐོང་བ་ཇི་ལྟ་བུ་ཞེ་ན། །སྟུག་པོ་བཀོད་པའི་མདོ་ལས། །ཇི་ལྟར་ཤིན་དུ་བཟང་བའི་གསེར། གསེར་གྱི་དབྱིངས་ན་མྱི་སྣང་སྟེ། །བརྩལད་པས་ཤིན་དུ་ཞིབ་བརྟགས་ན། །ཡོངསུ་སྦྱངས་ན་སྣང་བར་འགྱུར། །དེ་བཞིན་ཀུན་གཞི་རྣམ་པར་ཤེས། །རྣམ་ཤེས་བདུན་དང་  ༄། །བཆས་པ་ཡང༌། །ཏིང་ངེ་འཛིན་གྱིས་ཡོངས་སྦྱངས་པའི། །རྣལ་འབྱོར་ཅན་གྱིས་རྟག་དུ་མཐོང༌། །ཞེས་འབྱུང༌། །འཁོར་བ་དང་མྱ་ངན་ལས་འདས་པའི་ཆོས་གཉིསུ་མྱེད་པ་ཇི་ལྟ་བུ་ཞེ་ན། །སྡུད་པའི་ཚིགསུ་བཆད་ (བཅད་)པའི་མདོ་ལས། །གཟུགས་ཀྱི་དག་པས་འབྲས་བུའི་དག་པར་རིག་པར་བྱའ། །འབྲས་བུ་གཟུགས་དག་ཐམས་ཆད་མཁྱེད་ཉིད་དག་པར་གསུངས། །ཐམས་ཆད་མཁྱེན་ཉིད་འབྲས་བུ་དག་དང་གཟུགས་དག་པ། །ནམ་ཀའི་ཁམས་དང་མཚུངས་ཏེ་དབྱེར་མྱེད་གཆད་(བཅད་)དུ་མྱེད།   PT 821-11  ཅེས་འབྱུང༌། །སངས་རྒྱས་ཀྱི་ངོ་བོ་ཉིད་སེམས་ཆན་གྱིས་མཐོང་དུ་རུང་བའི། །ཇི་ལྟ་བུ་ཞེ་ན།  ་གྱི་མདོ་ལས། །དགེ་བའི་རྒྱུ་རྐྱེན་སྤྱད་ན། །སེམས་ཅན་གྱིས་ཀྱང་མཐོང་དུ་རུང་ངོ༌། །དགེ་བསྙེན་ཞུན་ཏ་༌།་ཀྱང༌། །སེམས་སངས་རྒྱས་སོ། །ཡང་མདོ་སྡེ་ཉིད་ལས། །སེམས་ཅན་གྱིས་མྱི་མཐོང་བ་ཡང་མ་༌། །ཚིགས་དང་རྒྱུ་རྐྱེན་འདུས་འཕྲོད་ནས། །མཐོང་བར་ནུས་སོ་ཞེས་འབྱུང༌། །སངས་རྒྱས་ཀྱི་ས་ལ་༌།   PT 821-12  ་དམ་པའི་དོན་ཀྱི་སྒོ་ཉིད་ནི། །རྣམ་པར་དམྱིགས་དང་གཉིས་པོ་༌། །ཐེག་པ་གསུམ་ལ་ག་ལ་འཇོག ། སེམས་ཙམ་སྟེ་ནི་མྱི་སྣང་ན། །སངས་རྒྱས་ས་ལ་གནས་པའོ། ཞེས་འབྱུང༌། །ཕྱིའི་ཚོར་བ་ཇི་ལྟ་བུ་ཞེ་ན། །པར་ནེ་རྦན་གྱི་མདོ་ལས། །དེ་ལ་ཅི་ལྟར་ན་སངས་རྒྱས་ཤེས་བྱ་ཞེ་ན། །སངས་རྒྱས་ཤེས་བྱ་བ་ནི། །ཚོར་བའི་དོན་ཏེ། །བདག་ཀྱང་ཚོར། གཞན་ཡང་ཚོར་བར་བྱེད་དོ།     PT 821-13  །བྱང་ཆུབ་ཚོར་བའི་ངོ་བོ་ཉིད། །མྱི་གཡོ་ཅི་ཡང་ཚོར་བ་མྱེད། ཅེས་འབྱུང༌། །རྟ་སྐད་བྱང་ཅུབ་སེམས་དཔའི་མདོ་ལས་ཀྱང༌། །དྲན་བའི་མཚན་མ་ཕྲ་མོ་དང་བྲལ་ཏེ། །སེམས་ཀྱི་ངོ་བོ་ཉིད་མཐོང་ན། །དེ་ནི་སེམས་རྟག་པར་གནས་པས། །དེའི་མྱིང་ངོ་བོ་ཉིད་ཚོར་བའོ། །ཞེས་འབྱུང༌། །ཡེ་ཤེས་ཇི་ལྟ་བུ་ཞེ་ན། །ལང་ཀར་གཤེགས་པའི་མདོ་ལས། །སྐྱེས་ནས་འཇིག་པ་ནི་རྣམ་པར་ཤེས་པའོ། །མ་སྐྱེས་མྱི་འཇིག་པ་ནི་ཡེ་ཤེས་སོ། །ཞེས་འབྱུང༌། །རང་གིས་རིག་པ་ཇི་ལྟ་བུ་ཞེ་ནའ།   PT 821-14  དཀོན་མཆོག་སྤྲིན་གྱི་མདོ་ལས། །གསོལད་པ། དེ་ཁོ་ན་ཞེས་བགྱི་བ་ཇི་ལགས། །བཀའ་སྩལད་པཱ། །དེ་ཁོ་ན་ཞེས་བགྱི་བ་ནི། །ཡང་དག་པའི་ཚིག་བླ་དགས་སོ། །འདི་ནི་སོ་སོ་རང་གིས་རིག་པ་ཡིན་ཏེ། །ཡི་གེ་དག་གིས་གདགས་པར་མྱི་ནུས་སོ། །དེ་ཅིའི་ཕྱིར་ཞེ་ན། །སྨྲ་བ་དང༌། བརྗོད་པ་དང༌། རྟོག་གེ་པ་ཐམས་ཆད་ཀྱི་ཡུལ་ལས་འདས་པཱ། །འཕགས་པའི་ཡེ་ཤེས་ཀྱི་ཡུལ་ཏེ། །ཡེ་ནས་ཇི་བཞིན་དུ་འདུག་པའོ། །ཞེས་འབྱུང༌། །མཐར་འཚང་རྒྱ་ཞིང་མྱ་ངན་ལས་  ༄། །འདའ་བ་ཇི་ལྟ་བུ་ཞེ་ན། །རྡོ་རྗེ་གཆོད་པའི་མདོ་ལས། །འདུ་ཤེས་ཐམས་ཆད་དང་བྲལ་བ་ནི། །སངས་རྒྱས་བཅོམ་ལྡན་འདས་སོ། །ཞེས་འབྱུང༌། །ལང་ཀར་གཤེགས་པའི་མདོ་ལས། །བྱ་བ་དང་ནི་མཚན་ཉིད་དང༌། །དངོས་པོར་མྱ་ངན་ང་མྱི་འདའ། །རྣམ་རྟོག་རྣམ་པར་ཤེས་པ་ལས། །བཟློག་པ་མྱ་ངན་ང་འདའ་འོ། །ཞེས་འབྱུང༌། །སངས་རྒྱས་ནས་སེམས་ཅན་གྱི་དོན་ཇི་ལྟར་མཛད་ཅེ་ན། །སྡོང་པོས་བཀོད་པའི་མདོ་ལས། །དེ་བཞིན་གཤེགས་པའི་ དགོངས་པ་ལྷུན་གྱིས   PT 821-15  གྲུབ་པས། །རྣམ་པར་མྱི་རྟོག་བཞིན་དུ་ཅིག་ཆར་སྟོནད་ཏོ། །སེམས་ཅན་གཞན་དང་གཞན་གྱི་བསམ་བའི་དབང་གིས། །ཕྱི་མའི་མཐའི་བསྐལད་པའི་མུར་ཐུག་པའི་བྱིན་ཀྱི་རླབས་རྒྱུན་མྱི་གཆོད་པར་སྟོན་ཏོ། །ཞེས་འབྱུང༌། །སངས་རྒྱས་ཕལ་པོ་ཆེའི་མདོ་ལས། །ཡིད་བཞིན་ནོར་བུ་རྒྱལ་པོ་ནི། །ཇི་ལྟར་ཡིད་བསཾ་རྫོགས་བྱེད་པའ། །དེ་བཞིན་སངས་རྒྱས་ཆོས་ཉིད་ཀྱང༌། །རྟག་དུ་སྨོན་ལམ་རྫོགས་པར་གྲུབ། །མཐ་དང་དབུས་མྱེད་འཇིག་རྟེན་འདིར།   ༄། །འཇིག་རྟེན་པ་འི་འདྲེནད་པར་འགྱུར། །དེ་འི་སྨོན་ལམ་དེ་དག་གིས། །ཕྱོགས་བཅུ་དེ་དག་རྒྱལ་བས་གང༌། །ཡང་མདོ་དེ་ཉིད་ལས། །ཇི་ལྟར་ཟླ་བ་ཤར་གྱུརད་པ། །ཚད་མྱེད་པ་འི་གཟུགས་བརྙན་རྣམས། །ཆུ་འི་སྣོད་དུ་སྣང་གྱུར་ཀྱང༌། །ཟླ་བ་གཉིསུ་འགྱུར་བ་མྱེད། །དེ་བཞིན་ཆགས་མྱེད་མཁྱེན་ལྡན་རྣཾས། །ཆགས་མྱེད་རྣམ་པར་འཚང་རྒྱ་བ། །ཞིང་རྣམས་ཀུན་ཡང་རབ་དུ་སྣང༌། །སངས་རྒྱས་ལ་ནི་གཉིས་ཀྱང་མྱེད། །ཅེས་གསུངས་པས།་    * * * * * * * * * *
