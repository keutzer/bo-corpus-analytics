Pelliot tibétain 827  ༄། །ཐེག་པ་ཆེན་པོའི་བསམ་རྟན་(གཏན)ལ། ཚོར་བ་ལྔ་པོ་དང༌། འདུ་ཤེས་བྱ་བ་མ་ཚོར་ན། མུ་རྟུག(མུ་སྟེགས)་ཐིམ་བའི་བསམ་རྟན (གཏན)་བལྟརུ་(ལྟ་བུ་)འདུ་ཤེས་བྱང་བ་ལ། ཚོར་བའི་རྗེསུ་འབྲངས་ན་མུ་རྟུག་(མུ་སྟེགས)ཁྱད་བར་མྱེད་པའི་བསམ་རྟན། །ཚོར་བའི་འདུ་ཤེས་འབྱུང་དུ་མྱི་སྟེར་ན། ཉན་ཐོས་འགོབ་པས་(འགོག་པའི་)བསམ་བརྟན། །འདུ་ཤེས་བྱུང་བ་ལ་ཚོར་བས་ཞི་བར་གྱུར་ན། ཉན་ཐོས་ཞི་བ་ཕྱོགས་གཅིག་པའི་བསམ་རྟན་འདྲ་འབྱུང་ལ། ཚོར་བས་རྗེས་སུ་མ་འབྲང༌། མྱ་ལེན་ན། མི་གནས་ན་ཚོར་བ་ཐང་རེ་ཡང་གྲོལ་ཐར་རེ་རེ། ཐེག་པ་ཆེན་པོའི་བསམ་རྟན་ན་མིག་རྒྱུས་བསྟན་པ་དང༌། བདུད་བཞི་ངོ་བསྟན་པ། །སྒོ་དྲུག་གི་རྣམ་པར་ཤེས་ཆེད་དུ་བྱ་བ་མྱེད་པ་དང༌། མངོན་པ་རུ་བསྒྲུབ་པ་མེད་པ། བྱ་བ་ལ་ནན་ཏན་གྱི་ཡེ་ཤེས་ཡིན་གྱི་རྣམ་པར་ཤེས་པ་གཏོར་པ་མྱེད་པ་སྤོང་བ་མེད་པ། །ཀུན་ད་ལྟ་བའི་ཡེ་ཤེས་ལེན་པའི་རྣམ་པར་ཤེས་པ་བླ་(བླང་)བ་མྱེད་པ་མཉམ་བ་ཉིད་ཀྱི་ཡེ་ཤེས་སྤྲུལ་པའི་སྐུ་ཤག་ཀྱ་ཐུབ་པ། །ཀུན་གཞི་རྣམ་པར་ཤེས་པ་གནས་པ་མྱེད་པ། །རྡོ་རྗེ་གཅོད་པར་དང༌། །རྡོ་རྗེ་སྙིང་པོ་དང༌། །ཆོས་གྱི་རྒྱལ་པོ་དང༌། །དཀོན་མཆོག་ཏལ་ལ༌།ཤེས་པ་གནས་པ་མྱེད་པ། །རྡོ་རྗེ་གཅོད་པར་དང༌། །རྡོ་རྗེ་སྙིང་པོ་དང༌། །ཆོས་གྱི་རྒྱལ་པོ་དང༌། །དཀོན་མཆོག་ཏལ་ལ༌། འདི་རྣམ་པ་ཕྱི་ནང་ནས་གསལ་བར་གསུངས། འབུམ་པ་དང༌། ཉི་ཁྲི་ལྔ་སྟོང་ཞལ་གྱིས་བཞུགས། །ཚོར་བ་རྣམ་ལྔ་ནི་གསུམ་དུ་བསྡུ་སྟེ། །ཕྱིའི་ཚོར་བའོ། །ཚོར་བ་གསུམ་ཡང་ཚོར་བ་གཅིག་གི་ནང་བསྡུ་སྟེ། ཆོས་ལ་བདག་དང་ང་མྱེད་པ་བསམ་པ་དང་ཚིག་གི་ལ་ཆད་དེ། །ཆ་སངས་རྒྱས་གྱི་སྐུ་ཐོབ་པ་ལགས་སོ། 


།ཐེག་པ་ཆེན་པོའི་གཞུང་ལས་འདུས་ཤེས་ཐམས་ཅད་དང་བྲལ་ན་སངས་རྒྱས་ཤེས་འབྱུང་བ། །སེམས་ལ་ལྟ་ཞིང༌། །འདུ་ཤེས་ཐམས་ཅད་དང༌། །བག་ཆགས་སྦྱང་ངོ༌། །ཐེག་པ་ཆེན་པོའི་མདོ་ལས་བཤད་རུང་སྨོས་པ། །ཐེག་པ་ཆེན་པོ་ཞེས་བྱ་བའི་གཞུང་ཅི་ལྟ་བུ་དང་ལ་པའི་མདོ་ལས་བཤད་པ་མྱི་བདེན་བའི་འདུ་ཤེས་ཡོད་པའི་ཕྱིར༌། །ཐེག་པ་ཆེ་ཆུང་དུ་མཐོང་གི། མྱུ་བདེན་བདེན་པའི་འདུ་ཤེས་དང་བྲལ་ན། ཐེག་པ་ཆེ་ཆུང་རུ་(དུ་)སྨོསུ་ཡང་མྱེད་དེ། ཐེག་པ་ཞེས་བྱ་བའི་མྱིང་ཡང་མེད་ན། དེའི་ནད་(དེས་ན་)མྱིང་ཐེག་ཆེན་པོ་ཞེས་བཤད་དོ། འདུ་ཤེས་བྲལ་ན་སངས་རྒྱས་བྱ་བ་མེད་སྟེ་གང་གིང་(གི་)ནང་ནས་འབྱུང༌། །རྡོ་རྗེ་གཅོད་པ་དང༌། ཤེས་པ་ཆེན་པོ་དང༌། །སྡོང་པོའི་རྒྱན་པ་དང༌། ལང་ཀར་གཤེགས་པ་དང༌། མདོ་སྡེ་ཀུན་གྱིས་བར་བཤད་དོ། །འདུ་ཤེས་ཐམས་ཐམས་ཅད་ཅེས་འབྱུང་ན། འདུ་ཤེས་ཉིད་ཅི་འདྲ་འདུ་ཤེས་ཤེས་བྱ་བ་ནི། །སེམས་ལས་གཡོས་པ་དང༌། ཡུལ་དང་མཚན་མ་འཛིན་ཏོ་ཅོགས་(ཅོག་ལ་)བྱའོ། །ཐམས་ཅད་ཤེས་བྱ་བ་ནི་སེམས་ཅན་དང་མྱལ་བ་ཡན་ཅད་དང༌། སངས་རྒྱས་མན་ཅད་འདུ་ཤེས་སྐྱེས་སྟེ། ལང་ཀར་གཤེགས་པ་ལས་ཀྱང༌། །ཆོས་སོ་ཅོག་རང་བཞིན་མེད་དེ། ཀུན་ཀྱང་མྱི་བདེན་པའི་འདུ་ཤེས་མཐོང་ངོ༌། །་འདུ་ཤེས་ལ་ཉེས་པ་ཅི་ཡོད༌། འདུ་ཤེས་ལ་ཉེས་པ་ནི། སེམས་ཐམས་ཅད་མཁྱེན་པའི་ཡེ་ཤེས་ཡོད་ནས་ཡོད་པ་བསྐྱེས་ཤིང༌། །ངན་སོང་གསུམ་དུ་རྒྱུ་འཁོར་བའི་རྒྱུར་འགྱུར་བ་ལས་སྩོགས་ཉེས་པ་ནི། རྡོ་རྗེ་གཅོད་པ་ལས་ཀྱང་འདུ་ཤེས་སྤོངས་ཤིང་ཅེས་འབྱུང་ཡོད། ། 
