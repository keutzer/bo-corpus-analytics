IOL Tib J 707 [4]	- has [2] image  IOL Tib J 707-1 ་འདས་པའི་རང་བཞིན་ལ། གོང་བུར་འདུ་ཤེས་ཅི་ལྟར་བལྟའ། །ཅུང་ཟད་ཙམ་ཡང་ཁས་བླང་མྱེད། །དེ་ཚེ་ སེམས་ནི་ནམ་ཀ་(མཁའ)སྟེ། །སངས་རྒྱས་དང་ནི་སྤྱོད་ཡུལ་གཅིག། ཆེས་(ཅེས)འབྱུང་ངོ༌། །ཡང་དག་པའི་ཡེ་ཤེས་བསམ་གྱིས་མྱི་ཁྱབ་པའི་མདོ་ལས་ཀྱང༌། སེམས་ཅན་རྣམས་ནི། །ཇི་ལྟ་བུས་འདུལ་བ་དེ་ལྟ་བུས་མཐོང༌། །ཇི་ལྟ་བུས་འདུལ་བ་དེ་ལྟ་བུས་ཐོས་སོ་ཞེས་འབྱུང༌། །ལང་ཀར་གཤེགས་པའི་མདོ་ལས་ཀྱང༌། བློ་གྲོས་ཆེན་པོ་འདི་ལྟ་སྟེ། །མྱེ་ལོང་གྱི་ནང་དུ་གཟུགས་ཀྱི་གཟུགས་སུ་སྣང་ཐམས་ཅད། །རྣམ་པར་རྟོག་པ་མྱེད་པར་ཅིག་ཆར་སྣང་ངོ༌། །དེ་བཞིན་   ༄།   །དུ་བློ་གྲོས་ཆེན་པོ་དེ་བཞིན་གཤེགས་པ་ཡང༌། །སེམས་ཅན་ཐམས་ཅད་ཀྱི་རང་གི་སེམས་སྣང་བའིརྒྱུད་ རྣམ་པར་མྱི་རྟོག་ཅིང༌། །སྣང་བ་མྱེད་པའི་སྤྱོད་ཡུལ་རྣམས་ཅིག་ཆར་རྣམ་པར་སྦྱོང་ངོ་ཞེས་གསུངས་པས། ། དང་པོ་ནས་རྣམ་པར་མྱི་རྟོག་པའི་(པར་)སྒོམ་དུ་རུང་བར་མངོན་ལ། གལ་ཏེ་ཕྱི་ཞིག་ན་མྱི་རྟོག་པའི་དོན་ཐོབ་པར་འགྱུར་རོ་བར་སེམས་ན། །ལེ་ལོར་འགྱུར་བ་ཡིན་ཏེ། །སྡུད་པ་ཚིགས་སུ་བཅད་པའི་མདོ་ལས། །གལ་ཏེ་ འགའ་ཞིག་འདི་སྐད་མིན་པ། །ཇི་བཤིག་(ཤིག)པའི་རྗེས་ལ་བྱང་ཅུབ་མཆོག་ཐོབ་འགྱུར་ཞེས་སྨྲས་བ་   ༄།   །ལས། །ཅི་སྟེ་སྐྱོ་བའི་བློ་སྐྱེད་ཚད་ཀྱང་སེམས་བྱེད་ན། དེ་ཚེ་བྱང་ཅུབ་སེམས་དཔའ་ལེ་ལོར་འགྱུར་བ་ ཡིན་ཞེས་གསུངས་པས། །དང་པོ་ནས་རྣམ་པར་མྱི་རྟོག་པ་བསྒོམ་དུ་མྱི་རུང་ངོ་ཞེས་འཆད་པ་ནི། །བན་ ལང་ལ་བརྡེག་པའི་དབྱིག་པ་བོང་བུ་ལ་མྱི་བཟོད་པ་བཞིན་ཏེ། །སྤྱོད་པ་དམ་པ་མ་ཡིན་བར་མངོན་ནོ། ། ཡང་ཁ་ཅིག་ན་རེ། །སྟོང་པ་ཉིད་ཀྱི་ཏིང་ངེ་འཛིན་ལ་གནས་པས། །སེམས་ཅན་གྱི་དོན་བྱེད་པར་མྱི་ནུས་སོ་ཞེ་ནའ། །དེ་ལ་བཤད་པའ། །ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །རབ་འབྱོར་འདི་ལ། བྱང་ཆུབ་སེམས་དཔའ་སེམས་དཔའ་  ༄།   །ཆེན་པོ། ཏིང་ངེ་འཛིན་གསུམ་པོ་ལ་གནས་ཤིང༌། སེམས་ཅན་གང་རྣམ་པར་རྟོག་པའི་འདུ་ཤེས་ལ་སྤྱོད་པ་དེ་དག་ནི། སྟོང་པ་ཉིད་ལ་རབ་དུ་བཀོད་དོ། །སེམས་ཅན་གང་མཚན་མར་སྤྱོད་པ་དེ་དག་ནི། མཚན་མ་མྱེད་པ་ལ་རབ་ཏུ་བཀོད་དོ། །སེམས་ཅན་གང་སྨོན་ལམ་ལ་སྤྱོད་པ་དེ་དག་ནི། སྨོན་པ་མྱེད་པ་ལ་སྦྱོར་རོ། །རབ་འབྱོར། བྱང་ཅུབ་སེམས་དཔའ་སེམས་དཔའ་ཆེན་པོ། ཤེས་རབ་ཀྱི་ཕ་རོལ་དུ་ཕྱིན་པ་སྤྱོད་ཅིང་ཏིང་ངེ་འཛིན་གསུམ་པོ་ལ་གནས་ཏེ། སེམས་ཅན་རྣམས་ཡོངས་སུ་སྨྱིན་པར་བྱེད་དོ་ཞེས་གསུངས་པས། ཆོས་ཟབ་མོ་(མོའི་)སྒོ་ནས། སེམས་ཅན་གྱི་སྒོ་ནས། །སེམས་ཅན་གྱི་དོན་རྒྱ་ཆེར་བྱེད་པར་མངོན་ལ། གལ་ཏེ་མཚན་མའི་སྒོ་ནས། ཆོས་(བསྟན་)    IOL Tib J 707-2 བར་བྱ་སྟེ། །སྦྱིན་བ་བྱིན་བས། གང་གིས་ཆོས་ཀྱི་རྣམ་གྲངས་འདི་ལས་ཐ་ན་ཚིག་བཞི་པའི་ཚིགས་སུ་བཅད་ པ་ཙམ་བཟུང་ནས། གཞན་དག་ལ་ཡང་འཆད་ཅིང་ཡང་དག་པར་རབ་ཏུ་སྟོན་ན། དེ་དག་དེ་ལྟི་(ལྟའི)གཞི་ལས་བསོད་ནམས་མང་པོ་གྲངས་མྱེད་དཔག་དུ་མྱེད་པར་སྐྱེད་དོ། །དེ་ཅིའི་ཕྱིར་ཞེ་ན། །རབ་འབྱོར་དེ་བཞིན་གཤེགས་པ་རྣམས་ཀྱི་བླ་ན་མྱེད་པ་ཡང་དག་པར་རྫོགས་པའི་བྱང་ཅུབ་ནི་འདི་ལས་བྱུང་སྟེ། །སངས་རྒྱས་བཅོམ་ལྡན་འདས་རྣམས་ཀྱང་འདི་ལས་སྐྱེས་སོ། །དེ་ཅིའི་ཕྱིར་ཞེ་ན། །རབ་འབྱོར་སངས་རྒྱས་ཀྱི་ཆོས་རྣམས། །སངས་རྒྱས་ཀྱི་ཆོས་   ༄།   །རྣམས་ཞེས་བྱ་བ་མི(ནི)། སངས་རྒྱས་ཀྱི་ཆོས་དེ་དག་མྱེད་པར། །དེ་བཞིན་གཤེགས་པས་གསུངས་ཏེ། །དེའི་ཕྱིར།  སངས་རྒྱས་ཀྱི་ཆོས་རྣམས་ཞེས་བྱའོ། །རབ་འབྱོར་འདི་ཅི་སྙམ་དུ་སེམས། །རྒྱུན་དུ་ཞུགས་པ་དེ་ལྟར། །བདག་གིས་རྒྱུན་དུ་ཞུགས་པའི་འབྲས་བུ་ཐོབ་བོ་སྙམ་དུ་སེམས་སམ། །རབ་འབྱོར་གྱིས་གསོལ་པ། །བཅོམ་ལྡན་འདས་དེ་མ་ལགས་སོ། །དེ་ཅིའི་སླད་དུ་ཞེ་ན། །བཅོམ་ལྡན་འདས་དེ་ཅི་ལ་ཡང་ཞུགས་པར་མ་མཆིས་ཏེ། དེ་བས་ན་རྒྱུན་དུ་ཞུགས་ཞེས་བགྱིའོ། །གཟུགས་ལ་ཡང་མ་ཞུགས། སྒྲ་ལ་ཡང་མ་   ༄།   །ལགས། །དྲི་ལ་ཡང་མ་ལགས། །རོ་ལ་ཡང་མ་ལགས། །རེག་བྱ་ལ་ཡང་མ་ལགས། །ཆོས་ལ་ཡང་མ་ཞུགས་སྟེ། །དེ་བས་ན་རྒྱུན་དུ་ཞུགས་ཤེས་བགྱི་འོ། །བཅོམ་ལྡན་འདས་གལ་ཏེ། རྒྱུན་དུ་ཞུག་པ་དེབདག་གིས་རྒྱུན་དུ་ཞུགས་པའི་འབྲས་བུ་ཐོབ་བོ་སྙམ་དུ་སེམས་ནའ། དེ་ཉིད་དེ་དག་གི་བདག་དུ་འཛིན་པར་གྱུར་རོ། །སེམས་ཅན་དུ་འཛིན་པ་དང༌། སྲོག་དུ་འཛིན་པ་དང༌། གང་ཟག་དུ་འཛིན་པར་གྱུར་ཏོ། །བཅོམ་ལྡན་འདས་ཀྱིས་བཀའ་སྩལ་པའ། །རབ་འབྱོར་འདི་ཅི་སྙམ་དུ་སེམས། །ལན་ཅིག་ཕྱིར་འོང་བ་འདི་   ༄།   །ལྟར། །བདག་གིས་ལན་ཅིག་ཕྱིར་འོང་བའི་འབྲས་བུ་ཐོབ་བོ་སྙམ་དུ་སེམས་སམ། །རབ་འབྱོར་གྱིས་གསོལ་པའ། །བཅོམ་ལྡན་འདས་དེ་མ་ལགས་སོ། །དེ་ཅིའི་སླད་དུ་ཞེ་ན། །གང་ལན་ཅིག་ཕྱིར་འོང་བ་ཉིད་དུ་ཞུགས་པའི་ཆོས་དེ་གང་ཡང་མ་མཆིས་ཏེ། །དེ་བས་ནའ། ལན་ཅིག་ཕྱིར་འོང་བ་ཞེས་བགྱིའོ། །བཅོམ་ལྡན་འདས་ཀྱིས་བཀའ་སྩལ་པའ། །རབ་འབྱོར་འདི་ཅི་སྙམ་དུ་སེམས། །ཕྱིར་མྱི་འོང་བ་འདི་ལྟར་བདག་གིས། ཕྱིར་མྱི་འོང་བའི་འབྲས་བུ་ཐོབ་བོ་སྙམ་དུ་སེམས་སམ། །རབ་འབྱོར་  * * * * * * * * * *
