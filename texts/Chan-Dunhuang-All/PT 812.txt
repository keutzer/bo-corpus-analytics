Pelliot tibétain 812 [9]	- has [12] image   PT 812-1 ་ཉིན་མཚན་རྒྱུ་ནི་བག་ཡོད་ཤུན་བརྩོན། །ཐམས་ཅན་བརྩོན་འགྲུས་བརྩམས་པ་དྲན་ཏང་ (དང་)ལྡན། །དཔག་ཏུ་མེད་པའི་ཤེས་རབ་སྟོབས་ལ་གནས། །འདི་དག་མྱི་འཇིགས་པར་ཡང་ཆོས་ཀྱང་འཆད། །འོད་གསྩལ་འདི་དག་ཐམས་ཅད་ང་འི་བུ། །བྱང་ཆུབ་དམ་པ་འདི་ནི་ངས་ཐོབ་ནས། །གྲོང་ཁྱེར་ག་ཡ་དེ་འི་དྲུང་དེར། །ཆོས་ཀྱི་འཁོར་ལོ་བླ་ན་མེད་པ་བསྐོར།   ༄། །ཐམས་ཅད་བྱང་ཆུབ་མཆོག་འདིར་སྨྱིན་པར་བྱས། །ཟག་མེད་ཡང་དག་ང་འི་ཚིག་འདི་ནི། །ཐོས་ནས་ཐམས་ཅད་ང་ལ་དད་པར་གྱིས། །ང་ཡིས་དེ་ལྟར་བྱང་ཆུབ་མཆོག་ཐོབ་རིང༌། །ངས་ནི་འདི་དག་ཐམས་ཅད་ཡོངས་སྨྱིན་བྱས༎ ༎བླ་མེད་ཡེ་ཤེས་ཁྱོད་ཐོབ་མྱི་འགྱུར་ཞེས། །ཐེ་ཚོམ་གནས་ནི་ནམས་དེ་ནི་རྟག་ཏུ་དྲན་ཞིང་བསྙིམ་ཉན་པ་སྟེ། །བདེ་    PT 812-2 ་པའི་སྲས་པོ་བཟོད་ལྡན་འགྱུར། །སངས་རྒྱས་རྐང་གཉིས་རྒྱུན་དུ་དྲན་བྱས་ལ། །རྒྱལ་བ་རྣམས་ལ་རྟག་ཏུ་འཕར་སེམས་བསྐྱེད། །ང་རྒྱལ་འདུ་ཤེས་ཐམས་ཅད་རྣམས་(རྣམ)སྤངས་ན། །དེ་ཚེ་དེ་ལ་བར་ཆད་འབྱུང་མི་འགྱུར།   ༄། །རྣམ་པ་འདི་འདྲའི་ཆོས་ནི་ཐོས་ནས་ནི། །མཁས་པས་དེ་ཚེ་ལེགས་པར་བསྲུང་བར་བྱའ། །བདེ་བར་གནས་པའི་ཕྱིར་དང་མཉམ་བཞག་ན། །སྲོག་ཆགས་བྱེ་བས་རབ་ཏུ་བསྲུང་བར་འགྱུར། །ཕན་ཞིང་སྙིང་རྗེ་རྗེས་སུ་ཐུགས་བརྩེའི་ཕྱིར། །ཆོས་ཀྱིས་འཇིག་རྟེན་འདི་དག་ཐམས་ཅད་བསྟན། །འདི་འདྲའི་   PT 812-3 ་ཞི་འདི་དག་བསྟེན་པར་བྱ། །གང་དག་བྱང་ཆུབ་དམ་པ་མཆོག་འདོད་དང༌། །གང་དག་ང་འི་བྱ་བ་རྣམས་བྱེད་པ། །དེ་ལ་མྱི་(མྱ)ངན་མེད་ཅིང་བར་ཆད་མེད། །སྣང་བ་ཐོབ་ཅིང་ས་འདིའི་སྟེང་ན་རྒྱུ། །སྲོག་ཆགས་བྱེ་བ་མང་པའི་རབ་རིམ་སེལ།   ༄། །མཁན་པོ་མ་ཧཱ་ཡ་ན། །བསམ་གཏན་གྱི་སྙིང་པོའ། །ཐེག་པ་ཆེན་པོའི་བསམ་བཏན་གྱི་མདོ་ཡང་མང་སྟེ། །དེའི་ནང་ན་དམ་པ་ནི། དོན་དབུའ་མ་ལ་ཅིག་ཅར་འཇུག་པ་ཡིན་ཏེ། ཅིག་ཅར་འཇུག་པ་ལ་ནི་ཐབས་མྱེད་དེ།       PT 812-4 ་ ཉིད་ཀྱི་རང་བཞིན་ལས་བསྒོམ་མོ། །དེ་ལ་ཆོས་ནི་སེམས། སེམས་ནི་མ་སྐྱེས་པའོ། །མ་སྐྱེས་པ་ནི་སྟོང་པ་སྟེ། དཔེར་ན་ནམ་ཀའ་དང་འདྲ་བས། དབང་པོ་དྲུག་གྱི་སྤྱོད་ཡུལ་མ་ཡིན་པས། སྟོང་པ་དེ་ནི་ཚོར་བ་ཞེས་བྱའོ། །ཚོར་བ་ནས་ནི་ཚོར་བ་ཉིད་ཀྱང་མྱེད་དེ།  ༄། དེ་བས་ན་ཐོགས་པ་དང༌། བསམ་པའི་ཤེས་རབ་ལ་མ་གནས་པར། ཆོས་མཉམ་པ་ཉིད་ལ་བསྒོམ་ཤིག མཁན་པོ་མ་ཧ་ཡ་ནའི། བསམ་བཏན་(གཏན)ཅི་ལ་ཡང་མྱི་རྟོགས་པ་ནི། བསམ་དུ་ཡང་མེད་པ་ལ། བསམ་གྱིས་མྱི་ཁྱབ་པར་གཞག་པའོ། །ད་ལྟར་མ་ནུས་ན་དེ་ལ་ཐབས་ལྔས་བསྟང་བ་ཞིག་ཡོད་དེ། གང་ཞེས་ནའ། མྱི་བདེན་པའི་སེམས་གཡོས་པར་ཚོར་ན། ལུང་དུ་མྱི་བསྟན་པའོ། །   PT 812-5  (མྱི)བདེན་པའི་སེམས་གཡོས་པར་ཚོར་ཏེ། ཚོར་བའི་རྗེས་སུ་རྟོག་འབྲང་ན། སེམས་ཅན་ཕྱལ་བའོ། །མྱི་བདེན་པའི་སེམས་གཡོས། གཡོས་པར་ཚོར་ན། གཡོས་པའི་སྐྱོན་དུ་རིག་ནས་ཚོར་བས་གཡོ་འབྱུང་དུ་མྱི་སྟེར་ན་འགོག་པའོ། །མྱི་བདེན་པའི་གཡོས་པར་ཚོར་ཞིང་རང་བཞིན་མྱེད་ན། ཞི་བ་ཕྱོགས་གཅིག་སྟེ་སྟོང་པ་བག་ལ་ཉལ་བ་ཞེས་བྱའོ།   ༄། །མྱི་བདེན་པའི་སེམས་གཡོས་པ་   PT 812-6 ་པའ། གལ་ཏེ་སེམས་བདེ་བར་འཇོག་ནུས་ན། འགྱུར་བ་མེད་པའི་ལམ་ཡིན་ནོ། །སྨྱོན་པའི་སེམས་མ་ཞི་བ་ཞི་ན། དེ་ནི་བྱང་ཆུབ་བོ༎   PT 812-7 དཀོན་མཆོག་གང་ཞེ་ན། ཚུལ་གཅིག་པ་དང༌། གཟུགས་ཐ་དད་པ་དང༌། རྟེན་བཙུགས་པའོ། །དེ་ལ་ཚུལ་གཅིག་པའི་དཀོན་མཆོག་གསུམ་གང་ཞེ་ན། ཚུལ་གཅིག་པའི་སངས་རྒྱས་ཏེ། ཆོས་སྐུ་ཡོངས་སུ་དག་གང་ཡིན་པའོ། །ཚུལ་གཅིག་པའི་ཆོས་དེ། ཆོས་གྱི་དབྱིངས། སོ་སོ་རང་གིས་རིག་པ་གང་ཡིན་པའི་འོ། །ཚུལ་གཅིག་པའི་དགེ་འདུན་ཏེ། ནོར་པ་དང་འཁྲུལ་པ་མེད་པ་དང༌། ཡང་དག་པ་གང་ཡིན་པའོ། །ཚུལ་གཅིག་པ་ཞེས་བྱ་བའི་ཕྱིར་གདགས་ཤེ་ནའ། ཆོས་གྱི་སྐུ་  ༄། ་ལས༌། གསུམ་དུ་གྱུར་མོད་གྱི། དངོས་པོ་གཅིག་ཏུ་འདུས་པས་ཚུལ་གཅིག་གོ །དེ་ལ་གཟུགས་ཐ་དད་པའི་དཀོན་མཆོག་གསུམ་གང་ཞེ་ན། གཟུགས་ཐ་དད་པའི་སངས་རྒྱས་ཀྱང་གཉིས་ཏེ། རྒྱུ་དང་འབྲས་བུའོ། རྒྱུ་ནི་བྱང་ཆུབ་ལས་བསྩོགས་པའོ། །འབྲས་བུ་ནི་སྤྲུལ་པའི་སྐུ་ལསྩོགས་པའོ། །གཟུགས་ཐ་དད་པའི་ཆོས་ལ་ཡང་གསུམ་སྟེ། བཤད་པའི་ཆོས་སྡེ་སྣོད་གསུམ་ལསྩོགས་པའོ། །ལམ་གི་ཆོས་བྱང་ཆུབ་གྱི་ཕྱོགས་ལས་སྩོགས་པའོ། །འབྲས་བུའི་   PT 812-8 ཆོས་དོན་ (དམ་)པ་མྱ་ངན་ལས་འདའ་པ་ལའོ། །གཟུགས་ཐ་དད་པའི་དགེ་འདུན་ལ་འང་གསུམ་སྟེ། སེམས་བསྐྱེད་པའི་དགེ་འདུན་སྟེ། མོས་པ་སྤྱོད་པའི་ས་ལ་གང་གནས་པའོ། །ས་ལ་གནས་པའི་དགེ་འདུན་ཏེ། ས་དང་པོ་ནས་ས་བཅུ་པའི་བར་དུ་དག་གོ །སྐྱེ་བ་གཅིག་གིས་ཐོགས་པའི་དགེ་འདུན་ཏེ། རྡོ་རྗེ་ལྟ་བུའི་ཏིང་ངེ་འཛིན་གྱི་སའོ། །རྟེན་བཙུགས་པའི་དཀོན་མཆོག་གསུམ་གང་ཞེ་ནའ། སྤྱིར་ཏེ་བསྟན་པའ། རྟེན་བཙུགས་པའི་སངས་རྒྱས་ཏེ། ཤག་ཀྱ་ (ཐུབ་)  ༄། །པ་ལས་སྩོགས་པའི་སྐུ་གཟུགས་རི་མོ་དང༌། ཁར་བ་དང༌། འཇིང་(འཇིམ)ལས་བྱས་དག་འོ། །རྟེན་བཙུགས་པའི་ཆོས་ནི། གསུང་རབས་ཤོག་ཤོག་དང་གྲོ་བ་ལ་བྲིས་པའོ། །རྟེན་བཙུགས་པའི་དགེ་འདུན་ནི། གང་ན་དགེ་འདུན་སྐུ་གཟུགས་ཡེ་གེ་ལ་བྲིས་པ་ལ་སྩོགས་པའ། དེ་རྟེན་དུ་གྱུར་ནས། གང་ཟག་དགེ་འདུན་ཡོད་པའོ། །རྣམ་པ་གཞན་དུ་ན། སངས་རྒྱས་ནི་བསམ་དུ་མེད་པའ། ཆོས་ནི་བརྗོད་དུ་མེད་པའ། དགེ་འདུན་ནི་འདུས་མ་བྱས་ཞེ་འོ། །   PT 812-9 དཀོན་བ་ནི་རྙེད་དཀའ་བའི་ཕྱིར་ཏེ། །མེན་ (མེ)ཏོག་ཨུ་དུམ་འབའ་ར་(ཝ་ར)བཞིན་ནོ། །མཆོག་ནི་རིན་ཆེ་བའི་ཕྱིར་ཏེ། འཇིག་རྟེན་ན་གཞན་ལྷག་པ་མྱེད་པའི་ཕྱིར་རོ། །དགེ་སློངས་གྱི་ལྟ་བ་སྤྲིར་(སྤྱིར་)ནི་རྣམ་པ་མང་མོད་ཀྱི། འོན་ཀྱང་མདོར་བསྡུས་ན། རྣམ་པ་གཉིས་ཏེ། དེ་གང་ཞེ་ནའ། དབུ་མའི་ལྟ་བ་དང༌། མདོ་སྡེ་པའི་ལྟ་བ་སྟེ། རྣམ་པ་གཉིས་སོ། །ཀུན་(རྫོབ)ཏུ་ནི། ཅུང་ཟད་ཤིག་མྱི་མཐུན། དོན་དམ་པར་ནི་མཐུན་ཞེས་༌། འདི་གཉིས་ཀུན་རྫོབ་དུ་ནི་ཇི་ལྟར་མྱི་འཐུན། དོན་དམ་  ༄། །(པ)ར་ཅི་ལྟར་མཐུན། ལྟ་བ་འདི་གཉིས་མ་འཚལ་ན་ལོང་བ་དང་འདྲ། ཞེས་མདོ་ལས་འབྱུང༌། ཉན་ཐོས་དང་རང་སངས་རྒྱས་གཉིས་གྱི་ལྟ་བ་གང་ལགས། འདི་གཉིས་ཞིབ་ཏུ་མ་འཚལ་ན། སོ་སོའི་རིམ་པ་ཁོང་དུ་མ་ཆུད་ན། སྤྱིར་ལྟ་བ་ལ་མྱི་མཁས་ཏེ། བསྒོམ་པའི་ཚེ་སེམས་མྱི་སྙོམས་པས། བསམ་གཏན་དུ་མྱི་རུང་ཞེས་འབྱུང་ན། འདི་གཉིས་གང་ལགས། འཕགས་པའི་བདེན་པ་བཞི་གང་ལགས། ཕྱིན་ཅི་ལོག་རམ་(པ)བཞི་གང་ལགས།   PT 812-10 བདུད་བཞི་གང་ལགས། རྒྱལ་པོ་ཆེད་(ཆེན)པོ་བཞི་གང་ལགས། འཕགས་པ་ནོར་བདུན་གང་ལགས། མདོ་སྡེ་བཅུ་གཉིས་གང་ལགས། ལང་ཀར་གཤེགས་པའི་ནང་ནས། བསམ་བརྟན་(གཏན)རྣམ་བཞག་ཞིག་འབྱུང་བ་ལ། བྱིས་པ་ཉེར་སྤྱོད་བསམ་རྟན་ (གཏན)དང༌། དེ་བཞིན་མྱི་དམྱིགས་བསམ་བརྟན་ (གཏན)དང༌། དེ་བཞིན་གཤེགས་པའི་དགེ་བསམ་བརྟན་(གཏན། ཞེས་འབྱུང་ན། འདི་རྣམས་སོ་སོའི་གཉེར་གང་ལགས། ་པའི་ས་བཅུ་གང་ལགས། ཡུལ་གྱི་དྲི་བུས་གང་༌།   ༄། །་རྒྱས་གྱི་མྱང་གང་ལགས། ཞུ། ཡེ་ན་འཇོག་གསུམ་པོ་ཡང༌། འཇིག་པར་འགྱུར་བས་འཇིག་རྟེན་ཏེ། འདུ་བྱེད་གསུམ་གིས་ཀུན་འཁོལ་ཅིང༌། སྡུག་བསྔལ་རྒྱལ་གྱིས་ཡི་ཟ་ལང་(རྒས་པ་མི་ཟད་ལངས)། སྐྱེ་གཞོན་དར་ལ་བསྙེམས་པ་ཡང༌། རྒས་འཕམ་འཁོགས་པས་རྣམ་པར་འཇོམ། ཚེ་ལོང་སྐྱོད་(ལོངས་སྤྱོད་)སྙམ་བྱེད་པ་ཡང༌། དབུལ་བྲི་རྒུད་པས་འཕྲོགས་པར་འོང༌། མཛའ་དགའ་རྟག་འགྲོགས་སྟེན་པ་ཡང༌། བྱེ་བྲལ་དུས་གྱི་བར་དུ་འཛོལ། འགྱུར་ལྡོག་དུས་ནི་ཆུ་རླབས་   PT 812-11 བཞིན། སྣི་(སྣེ)སྣོལ་ཡུན་ཀྱིས་ཕྱེ་(ཕྱི)མཀད(མ་བཀད)། བདུད་ནི་སུ་ལ་ཡང་བཙམ་(འཚམ)བ་མེད། བགེགས་ནི་ཅི་ལ་ཡང་བར་དུ་གཅོད། དགེ་(བའི)ལོ་ཏོག་འཇོམས་ཕྱོགས་ནས་འོང༌། དེ་འི་རྩ་བ་འཁོང་ནས་འདྲུལ། འགྲོ་གོམ་བཏེག་བཞག་སེ་གོལ་དང༌། སྐད་ཅིག་ཐང་ཅིག་ཡུད་ཙམ་ལ། ཚེ་དང་དུས་ལས་འབྲི་འགོང་ན། རྟག་པའི་ཆོས་ལྟ་ཡོད་སྲིད་དམ། གང་ཤིག་ཆོས་༌། བློ་ལྡན་ཤེས་རབ་ཅན། དགེ་སྡིག་རྒྱ་ལ་རྣམ་པར་འབྲས་བུ་ས་འདྲ་རྟོག ལེགས་བར་  PT 812-12	--- Double (same as PT812-11) ---   * * * * * * * * * *
