Pelliot tibétain 818 [5]	- has [14] image   PT 818_1r  ༄། །མདོ་བསྡུས་པ་ལས། །བཅོམ་ལྡན་འདས་ཀྱིས་བཀའ་སྩལ་པའ། །རྗེས་སུ་གནང་གིས། དོན་གྱི་དབང་དུ་ཅི་བདེར་རྒྱས་པར་བྱོས་ཤིག། །དེ་དག་གིས་མདོ་སྡེ་ལས་དོན་ཉི་ཙེ་བཏུས་ཏེ། གཏམ་བརྗོད་པར་བྱ། །གསོལ་པ་གསུངས་པ་བཞིན་དུ་གཞུང་འཆ་(འཆད)བར་འདོད་པ་དང༌། དེ་དག་མདོ་སྡེ་འི་ཐ་མ་རུང་བར་མྱི་འགྱུར་རམ། ཞེས་ཐེ་ཙོམ་དུ་གྱུར་ནས་ཞུས་པ་དང༌། བཅོམ་ལྡན་འདས་ཀྱིས་བཀའ་སྩལ་པའ། །རྗེས་སུ་གནང་གིས་མདོ་སྡེའི་དོན་ཉི་ཚེ་ཐུས་ལ། སྐབས་སྐབས་སུ་གཏམ་རྒྱུད་དུ་ཡང་བྱ། །གསུངས་པ་ཡང་གཞུང་བཞིན་དུ་བྱོས་ཏེ། །དོན་དང་ཚིག་དུ་འབྲེལ་པས། དོན་རྣམས་གོ་བར་གྱི་ཤིག གསེར་འོད་དམ་པའི་མདོ་ལས། འདི་ལྟ་སྟེ་བླ་ན་མྱེད་པ་ཡང་དག་པར་རྫོགས་པར་འདོད་པ་ཞིག་ཡོད་ན། །མདོ་སྡེ་རྣམས་གྱི་ནང་ནས། །ཚིག་གཅིག་འམ། ལེའུ་གཅིག་གཞན་ལ་བགྲོལ་ (འགྲེལ)བཤད་ན། བསོད་ནམས་གྱི་དགེ་བའི་བྱ་བ་དཔག་དུ་མྱེད་དོ། །ཕྱོགས་བཅུ་སུ་རྒྱས་པའི་མདོ་ལས། །བཀའ་སྩལ་པའ། །ལ་ལས་ཕྱོགས་བཅུའི་འཇིག་རྟེན། རིན་པོ་ཆེས་བཀང་སྟེ་སྦྱིན་བ་བྱིན་བའམ། སྟོང་གི་ཁམས་ཀྱི་སེམས་ཅན་སྲོག་གི་སྦྱིན་བ་བྱིན་བ་བས། །ཆོས་གྱི་ཡི་གེ་འདི་ཙིག་(ཚིག་)ཐོས་པའ་ཙམ་མྱི་ཕོད་དོ། །དེ་བས་ཀྱང་ལེའུ་གཅིག་གི་དོན་གཞན་ལ་བཤད་པའི་བསོད་ནམས་འཕགས་སྷོ། །སངས་རྒྱས་སྤྲུལ་པའི་སྐུ། འཇིག་རྟེན་དུ་གནས་ཤིང༌། ཆོས་སྟོན་པར་དཀའ་བ་ཅི་ལྟ་བུ་ཞེ་ན། །   PT 818_1v དམ་པའི་ཆོས་པད་མ་དཀར་པོའི་མདོ་ལས། །དགེ་སློང་དག དེ་བཞིན་གཤེགས་པའི་སངས་རྒྱས་རྣམས་ནི་འབྱུང་བ་རྙེད་པར་དཀའ་སྟེ། །བསྐལ་པ་བྱེ་བ་ཁྲག་ཁྲིག་བརྒྱ་སྟོང་ཕྲག་མང་པོར་ཡང༌། འཇིག་རྟེན་དུ་གཤེགས་པར་མཐོང་ཡང་སྲིད། མྱི་མཐོང་ཡང་སྲིད་དེ། །དཔེར་ན། ཨུ་དུམ་འབའ་རའི་མེན་ (ཝ་རའི་མེ་)ཏོག་བཞིན་ཞེས་གསུངས་སོ། །ཟླ་བའི་སྙིང་པོའི་མདོ་ལས་ཀྱང༌། སངས་རྒྱས་འཇིག་རྟེན་དུ་འབྱུང་བ་ནི་རྙེད་པར་དཀའ་སྟེ། ཨུ་དུམ་འབར་རའི་མེན་ (ཝ་རའི་མེ་)ཏོག་དཔེར་བརྗོད་པ་དང༌། མཚུངས་སོ་ཞེས་གསུངས་སྷོ། །བསྐལ་པ་བཟང་པོའི་མདོ་ལས་ཀྱང༌། ཡང༌། །བསྐལ་པ་བཟང་པོ་འདིའི་འོག་དུ་སངས་རྒྱས་མྱེད་པའི་བསྐལ་པ་དྲུག་ཅུ་འབྱུང་ངོ་ཞེས་གསུངས་སོ། །མྱི་ལུས་ཐོབ་ཅིང་ཆོས་སྤྱོད་པ་དང༌། ན་བའི་དུས་དཀའ་བ་ཅི་ལྟ་བུ་ཞེ་ན། ཡང་དག་པར་ལྡན་པའི་ལུང་ལས། །དཔེར་ན་རྒྱ་མཚོ་ཆེན་པོའི་ནང༌། ཤིང་བུ་ག་གཅིག་པ་ཞིག་བོར་ཏེ། །གར་སོང་གཏོལ་མྱེད་པ་དང༌། རུ་སྦལ་ཞར་བ་གཅིག་ཅིག། ལོ་བརྒྱ་ཞིང་ཆུའི་སྟེང་དུ་མགོ་འབྱུང་བ་དེ་དང༌། ཤིང་བུ་ག་གཅིག་པར་ཕྲད་ཅིང་མགོ་ཆུད་ཀྱང་སྲིད་ཀྱི། མྱི་ལུས་ཐོབ་ཅིང་དལ་བ་དང་ལྡན་པ་དེ། ཆོས་སྤྱོད་པའི་དུས་ནི་ཤིན་དུ་ཡང་དཀའ་འོ་ཞེས་རྒྱ་ཆེར་གསུངས་སོ། །གཅིག་ལས་འཕྲོས་པའི་ལུང་ལས་ཀྱང༌། དགེ་སློང་དག་མྱི་ཁོམ་པ་བརྒྱད་པོ་འདི་དག་ནི་གང་ཟག་ཚངས་པར་སྤྱོད་པ་ལ། །་       PT 818_2r  ་བུ་འདའ་རི་ཀའི་(པུཎྚ་རི་ཀའི་)མདོ་ལས། །བླ་ན་མྱེད་པའི་རིན་པོ་ཆེ། མྱི་བཙལ་བར་རང་རྙེད་པར་འགྱུར་རོ། །འཇིག་རྟེན་ཆོས་གྱི་ཆོས་སྣ་ཚོགས་ཀྱང་མྱི་ཚོལ་སངས་རྒྱས་ཀྱི་ནོས་ཀྱང་མྱི་ཚོལ་བ་དེ་ནི་ཡང་དག་པའི་ཚོལ་བ་ཞེས་བྱའོ། །སངས་རྒྱས་གྱི་ངོ་བོ་ཉིད་དེ། དང་པོ་སེམས་བསྐྱེད་པའི་སེམས་ཅན་གྱིས་མཐོང་དུ་རུང་འམ་མྱི་རུང་ཞེ་ན། པར་ནེན་བན་གྱི་མདོ་ལས། དགེ་བའི་རྒྱུ་རྐྱེན་སྤྱད་ན། སེམས་ཅན་གྱིས་ཀྱང་མཐོང་དུ་རུང་ངོ། །དགེ་བསྙེན་ཞུད་ཏ། ལུས་མ་རབས་ཀྱང། སེམས་སངས་རྒྱས་སོ། །གནས་པ་བཅུའི་བྱང་ཅུབ་སེམས་དཔས་སངས་རྒྱས་གྱི་ངོ་བོ་ཉིད་མཐོང་མོད་གྱི། །གསལ་བར་མཐོང་བར་མྱི་ནུས་སོ། །དཔའ་བར་འགྲོ་བའི་ཏིང་ངེ་འཛིན་གྱི་སྟོབས་སྤྱད་པས་ན་བྱེ་བྲག་ཕྱེད་པར་མཐོང་བར་ནུས་སོ། །ཡང༌། །བྱང་ཅུབ་གྱི་ལས་སྤྱོད་པས་ནི། བྱེ་བྲག་མངོན་དུ་མྱི་ཕྱེད་དོ། །དེ་ལ་ལས་བྱ་བ་མྱེད་ན། །གདོད་མངོན་བར་བྱེ་བྲག་ཕྱེད་པར་འཐོབ་བོ། །ཡང༌། །དེ་བཞིན་གཤེགས་པ་རྣམས་དང༌། ས་ལ་གནས་པའི་བྱང་ཅུབ་སེམས་དཔའ་རྣམས་གྱིས་ནི་སངས་རྒྱས་གྱི་ངོ་བོ་ཉིད་མྱིག་གིས་མཐོང་ངོ༌། །ཡང༌། སེམས་ཅན་རྣམས་གྱིས་མྱི་མཐོང་བ་ཡང་མ་ཡིན་ཏེ། དུས་ཚིགས་དང༌། རྒྱུ་རྐྱེན་འདུས་འཕྲོད་ནས་མཐོང་བར་མྱི་ནུས་སོ། །རྟ་སྐད་བྱང་ཅུབ་སེམས་དཔས་དྲིས་པའི་མདོ་ལས། མ་རིག་པའི་མགོ་བྱུང་ན།    PT 818_2v ཤེས་རབ་གྱི་གོ་ནུབ༌། ཤེས་རབ་ཀྱི་མགོ་བྱུང་ན། མ་རིག་པའི་མགོ་ནུབ། །ཤེས་རབ་གྱི་ཕ་རོལ་དུ་ཕྱིན་པའི་མདོ་ལས། །སེམས་དང་པོ་བསྐྱེད་པ་ནས། །རྣམ་པ་ཐམས་ཅད་མཁྱེན་པ་ཉིད་ལ་བྱའོ། །ལེའུ་བཅུ་གཅིག་སོ། །དེ་ལྟར་ཅིག་ཆར་རིག་པའི་ཕྱི་མོའི་ཚོར་བ་ཅི་ལྟ་བུ་ཞེ་ན། །གཙུག་ཐོར་གྱི་མཐོ་(ཏོར་གྱི་མདོ་)ལས། །ཕྱི་མོའི་ཚོར་བ་དམ་པ་ནི་སེམས་གྱི་ངོ་བོ་ཉིད་དོ། །ཆོས་གྱི་རྒྱལ་པོའི་མདོ་ལས། །སངས་རྒྱས་གྱི་ངོ་བོ་ཉིད་དམ་པའི་ཚོར་བའི་ངོ་བོ་ཉིད་ནི། རྟག་པར་ཡོད་ཅིང༌། དཔེ་སྟོང་པ་དང་མཚུངས་སྟེ། ཐམས་ཅད་ལ་མ་ཆགས་སོ། །ཡང༌། །བྱང་ཆུབ་ཚོལ་བའི་ངོ་བོ་ཉིད། མྱིག་གཡོ་ཅིང་ཡང་ཚོར་བ་མྱེད། དྲི་མ་མྱེད་པས་བསྟན་པའི་མདོ་ལས། །ཚོར་བ་དེ་ནི་ཚོར་བ་མྱེད་པར་ཚོར་བར་བྱའོ། །བསམ་གཏན་སྒོའི་མདོ་ལས། །ཕྱི་རོལ་གྱི་མཚན་མས་སྒྲུབ་པར་བྱེད་པ་ནི་བསྐལ་པ་འགྲངས་(བགྲངས་)པས་ཀྱང་ཐོབ་པར་མྱི་ནུས་སོ། །ནང་གི་སེམས་གྱི་ཚོར་བའི་ངོ་བོ་ཉིད་རིག་ན། །ཡུད་ཙམ་གཅིག་གིས། །བླ་ན་མྱེད་པར་འཚང་རྒྱའོ། །རྟ་སྐད་བྱང་ཅུབ་སེམས་དཔའི་མདོ་ལས། །དྲན་བའི་མཚན་མ་ཕྲ་མོ་དང་བྲལ་ཏེ། སེམས་གྱི་ངོ་བོ་ཉིད་མཐོང་ན་དེ་ནི་སེམས་རྟག་པར་གནས་པས། དེའི་མྱིང་ངོ་བོ་ཉིད་གྱི་ཚོར་བའོ། །འབྱུང་བ་བྱེད་པའི་མདོ་ལས། །བྱང་ཅུབ་གྱི་སྙིང་པོ་ཞེས་བྱ་བ་ནི་ཆོས་ཐམས་ཅད་ཞི་བའི་སྙིང་པོའོ། །གཅུག་(གཙུག)ཏོར་གྱི་མདོ་ལས། ཅིག་ཆར་རིག་པ་དེ་ནི་དོན་ཡིན་ནོ། །   PT 818_3r  དོན་མཐོང་བ་བཞིན་དུ། ཚིག་ཙམ་གྱིས་ནིའ་མ་ཡིན་ནོ། །དེ་འི་ཕྱིར་དོན་ལ་བརྩོན་བར་བྱའོ། །དོན་ནི་རབ་དུ་དབེན་པ་སྟེ། མྱ་ངན་ལས་འདས་པའི་རྒྱུའོ། །སྒྲ་ནི་རྣམ་པར་རྟོག་པ་དང་འབྲེལ་བ་སྟེ། འཁོར་བ་འཐོབ་པར་བྱེད་པའོ། །རྡོ་རྗེ་ཏིང་ངེ་འཛིན་གྱི་མདོ་ལས། །སྟོང་བསམས་ཁྲི་མནོས་(ཕྲི་བསྣོན་)ཀྱང༌། །ལམ་གྱི་གཞུང་ལ་མྱི་ཕན་ཏེ། གཡོ་ཞིང་འཁྲུགས་པས། སེམས་གྱི་ཕྱི་མོ་བདག་པོ་སྟོར་པར་འགྱུར་རོ། །བསམ་ཞིང་བནོ་(མནོ)བ་མྱེད་ན། ལྡང་དུབ་ཀྱང་མྱི་སྐྱེ་སྟེ། །ཡང་དག་པ་ཅི་ལྟ་བ་བཞིན་མྱི་གཡོའོ། །དེ་ནི་ཐེག་པ་ཆེན་པོའོ༌། དེ་ནི་རང་གིས་རིག་པའི་ཡེ་ཤེས་སོ། །པར་ནེར་བན་གྱི་མདོ་ལས། །བིག་ཤུ་ཞེན་ཙེང༌། །མདོ་སྡེ་བཅུ་གཉིས་ཁ་ཏོན་དུ་ལོབས་ཤིང༌། །པླགས་(གླགས)ཀྱང་ཡང་དག་པའི་དོན་མ་གོ་བའི་ཕྱིར། །གསོན་པོར་སེམས་ཅན་དམྱལ་བར་ལྟུང་བ་ཡིན་ནོ། །གཙུག་ཐོར་གྱི་མཐོ་(ཏོར་གྱི་མདོ་)ལས། །མཐའ་ཡས་འཛིན་པར་ཡིད་གཞུངས་ཀྱང༌། །ལོག་པར་བསམས་ལས་མ་ཐར་ལྷུང། རྗེས་སུ་འཁོར་མ་ཡིན་ནམ། ཟླ་བའི་སྙིང་པོའི་ལེའུ་ལས། དཔེར་ན་མྱེ་སྟག་གང་གིས་ཀྱང༌། །རྒྱ་མཚོ་ཆེན་པོ་ཟབ་མོ་སྐེབས་(སྐེམས་)པར་མྱི་ནུས་སོ། །དེ་བཞིན་ཀུན་རྫོབ་གྱི་བདེན་པ་གང་གིས་ཀྱང༌། །རང་གི་ཉོན་མོངས་པའི་རྒྱ་མཚོ་སྐེམས་པར་མྱི་ནུས་ན། སེམས་ཅན་གཞན་རྣམས་གྱི་ལྟ་སྨོས་ཀྱང་ཅི་དགོས་ཤེས་གསུངས་སོ། །སྡོང་པོས་བརྒྱན་པའི་མདོ་ལས།    PT 818_3v དཔེར་ན་མྱི་དབུལ་པོ་ཞིག་ཉིན་མཚན་དུ་གཞན་གྱི་ནོར་བགྲངས་ཀྱང༌། ནམ་གཅིག་ཀྱང་མྱི་དབང་བ་བཞིན་དུ་ཆོས་མང་དུ་ཐོས་ཀྱང་ཉམས་སུ་མྱི་ལེན་ཅིང་མྱི་སྒོམ་བ་ནི་དེ་དང་འདྲ་འོ། །ལེའུ་ཉི་ཤུ་རྩ་གཉིས་སོ༎ ༎   * * * * * * * * * *   PT 818_4r  ་ཡིད་ལ་བྱ་བ་མྱེད་པ་ནི་སངས་རྒྱས་རྗེས་སུ་དྲན་བའོ། །དེ་ཉིད་ཆོས་རྗེས་སུ་དྲན་བའོ། །དེ་ཉིད་དགེ་འདུན་རྗེས་སུ་དྲན་བའོ། །ལང་ཀའི་མདོ་ལས། །མངོན་བར་འདུ་བྱེད་མཚན་རྣམས་ཀྱིས། །སངས་རྒྱས་མཚན་ལྡན་མ་ཡིན་ཏེ། །དེ་དག་འཁོར་ལོ་སྒྱུར་(ཡིན་སྟེ)། དེས་ནི་སངས་རྒྱས་མྱི་བརྗོད་དོ། །སངས་རྒྱས་མཚན་ནི་ཡེ་ཤེས་ཏེ། །ལྟ་བའི་ཉེས་པ་རྣམས་སྤངས་པའ། །སོ་སོར་རང་རིག་ལྟ་བས་རྟོགས། །ཉེས་པ་ཐམས་ཅད་རྣམ་འཇོམ་བའོ། །སངས་རྒྱས་ཀྱི་མཛོད་ཀྱི་མདོ་ལས། ཅི་ཡང་མྱེད་པར་མཐོང་བ་ནི། །མྱིང་སངས་རྒྱས་བསམ་བ་ཞེས་བྱ་འོ། །སྟོང་ཞིང་འཇིག་རྟེན་འདུ་ཤེས་མྱེད་ནའ། །མྱིང་སངས་རྒྱས་བསམ་བ་ཞེས་བྱ་འོ། །འདུ་ཤེས་ཐམས་ཅད་དང་བྲལ་བ་ནི་སངས་རྒྱས་བསམ་བའོ། །གསེར་འོད་དམ་པའི་མདོ་ལས། སངས་རྒྱས་སྐུ་ནི་འདུས་བྱས་མྱིན། །ཡེ་ནས་བྱུང་བ་ཡང་མ་ཡིན་ནོ། །ཡང༌། །ཆོས་ཀྱི་དབྱིངས་ཉིད་དེ་བཞིན་གཤེགས། འདི་ནི་སངས་རྒྱས་སྐུ་ཉིད་ཡིན། ཕྱོགས་སུ་རྒྱས་པའི་མདོ་ལས། །སངས་རྒྱས་ནི་ཆོས་ཡིན། ཆོས་ནི་དགེ་འདུན་ཡིན། དགེ་འདུན་ནི་བྱ་བ་མྱེད་པ་ཡིན་ནོ། །བྱ་བ་མྱེད་པ་ནི་སྟོང་པ་ཡིན་ཏེ། སྟོང་པ་ནི་གཅིག་དུ་འཐུན་ (མཐུན)ཏེ། གུད་ན་སྟོང་པ་མྱེད་དོ། །ཆོས་ཀྱི་རྒྱལ་པོའི་མདོ་ལས། སྟོང་པ་ལ་བདེ་བར་གནས་ལ། སེམས་ལ་སངས་རྒྱས་དང་ཆོས་དང༌། དགེ་འདུན་ཡང་མ་མཐོང་ན། །དེ་ནི་ཆོས་སོ་ཅོག་ཀྱང་མ་མཐོང་སྟེ། དེ་ནི་   PT 818_4v དཀོན་མཆོག་གསུམ་བསམས་བ་ཡིན་ནོ། །ཤེས་རབ་བདུན་བརྒྱའ་བའི་མདོ་ལས། །བཀའ་སྩལ་པའ། ཡང་དག་པར་གཤེགས་པ་དེ་ལ་ཇི་ལྟར་བལྟ། །གསོལ་པ། ཡང་དག་པར་ཤེགས་པ་ལ། ཡང་དག་པ་ཉིད་ལྟ་བུར་རྣམ་པར་མྱི་རྟོག་པ་ལྟ་བུར་མྱི་དམྱིགས་བའི་ཚུལ་དུ་བལྟ་འོ། །རྡོ་རྗེ་གཅོད་པའི་མདོ་ལས། དཀའ་སྩལ་པ། །གང་རྣམས་ང་ལ་གཟུགས་སུ་མཐོང༌། །གང་དག་ང་ལ་སྒྲར་ཤེས་པའ། །ལོག་པར་སྤོངས་(སྤྱོད)་བར་ཞུགས་པ་སྟེ། སྐྱེ་བོ་དེ་འིས་ང་མྱི་མཐོང༌། །ཆོས་ཉིད་དུ་ནི་སངས་རྒྱས་བལྟ། །འདྲེན་པ་རྣམས་ནི་ཆོས་ཀྱི་སྐུ། །ཆོས་ཉིད་རིག་པར་མྱི་རུང་སྟེ། དེ་དག་རྣམ་པར་ཤེས་མྱི་ནུས། ཤེས་གསུངས་སོ༎ ༎དེ་ལྟར་དཀོན་མཆོག་གསུམ་ཚུལ་གཅིག་ཅིང་དམྱིགས་སུ་མྱེད་པ་ལ་མཆོད་པ་རིམ་འགྲོ་ཇི་ལྟར་བྱ་ཞེ་ནའ། དཀོན་མཆོག་བརྩེགས་པའི་མདོ་ལས། །སངས་རྒྱས་ཀྱི་འདུ་ཤེས་མྱེད། ཆོས་ཀྱི་འདུ་ཤེས་མྱེད། དགེ་འདུན་གྱི་འདུ་ཤེས་མྱེད་ན། ཡང་དག་པའི་མཆོད་པ་ཞེས་བྱའོ། བྱམས་པ་སེང་གེ་སྒྲའི་ལེའུ་ལས། སངས་རྒྱས་ཀྱི་སུ་འདུ་ཤེས་པ་ལ། སངས་རྒྱས་མཐོང་བ་ཡང་མྱེད་ན། སངས་རྒྱས་ལ་མཆོད་པར་འགྱུར་བ་ལྟ་ཅི་སྨོས་ཏེ། དེ་ནི་གནས་མ་ཡིན་ནོ། །དེ་ལ་སངས་རྒྱས་ལ་མཆོད་པ་གང་ཞེ་ན། གང་འདུ་ཤེས་ཀྱི་མཚན་མ་མྱི་སྐྱེད་པའོ། །གང་ལ་སེམས་མྱེད་   PT 818_5r  ་འདོད་པས། སེམས་ཅན་ཐམས་ཅད་ལ་སྙིང་རྗེ་ཆེན་པོའི་སེམས་བསྐྱེད་དེ། ལུས་དང་སྲོག་ལ་ཡང་མ་ཆགས་པར་བྱ་འོ། །ནོར་དང་ཡོ་བྱད་ལ་ཐམས་ཅད་ལ་ཡང་མ་ཆགས་པར་བྱའོ། །དེ་ཅི་འི་ཕྱིར་ཞེ་ན། སེམས་ཅན་དག་ནི་ཕལ་ཆེར་ལུས་སྲོག་དང༌། ཡོ་བྱད་ལ་ཆགས་ཏེ། སྡིག་པའི་ལས་བྱས་པས། ངན་འགྲོ་རྣམས་སུ་སྐྱེ་ལ། སེམས་ཅན་རྣམས་ལ་སྙིང་རྗེ་ཆེན་པོའི་སེམས་བསྐྱེད་ནས། ལུས་དང་སྲོག་ལ་ཡང་མ་ཆགས་ན། བདེ་འགྲོར་སྐྱེ་འོ་ཞེས་གསུངས་སོ། །དེ་ལ་ཚུལ་གཅིག་པའི་བཤགས་ཞེ་ནའ། སྒོ་དྲུག་པའི་གཟུངས་ལས། འདི་ལྟ་སྟེ་འཁོར་བ་ན་འཁོར་བའི་ཚེ། བདག་གི་སྡུག་བསྔལ་གང་ལ་ལ་མྱོང་བ་དེ། སེམས་ཅན་ཐམས་ཅད་མཉམ་པ་ཉིད་དུ་མྱི་ཤེས་པའི་མཚན་ཉིད་དུ་མ་གྱུར་ཅིག་བདག་ལ་སྡིག་པ་མྱི་དགེ་བའི་ལས་ཀྱི་སྒྲིབ་པ་གང་ཆུང་ཟད་ཡོད་པ་དེ་སོ་སོར་བཤགས་པའ། བླ་ན་མྱེད་པས་སོ་སོར་མ་བཤགས་པར་མ་འགྱུར་ཅིག །བདག་ལ་བདུད་ཀྱི་ལས་གང་དག་ཡོད་པ་དེ་དག་ཡོངས་སུ་ཤེས་པ། བླ་ན་མྱེད་པས་ཡོངས་སུ་མ་ཤེས་པར་མ་འགྱུར་ཅིག ཅེས་གསུངས་སོ། །ཕྱོགས་སུ་རྒྱས་པའི་མདོ་ལས། གང་ཞིག་འཐོལ་ཚངས་བྱེད་འདོད་ན། །དྲང་པོ་འདུག་ལ་ཡང་དག་ལྟོས། །ཡང་དག་ཉིད་ལ་ཡང་དག་བལྟའ། ཡང་དག་མཐོང་ན་རྣམ་པར་གྲོལ། །   PT 818_5v འདི་ནི་འགྱོད་ཚངས་མཆོག་ཞེས་བྱའ༎  ༎ལེའུ་སུམ་ཅུ་གསུམ་མོ༎  ༎དེ་ལ་ཞུ་ལེན་གཅིག་པའ་བསྔོ་བ་ཇི་ལྟ་བུ་ཞེ་ན། །ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །དགེ་བའི་རྩ་བ་དེ་དག བླ་ན་མྱེད་པའི་བྱང་ཆུབ་དུ་ཇི་ལྟར་བསྔོ། །བྱམས་པས་སྨྲས་པའ། གལ་ཏེ་བྱང་ཅུབ་སེམས་དཔའ་ཕ་རོལ་དུ་ཕྱིན་པ་དྲུག་ལ་སྤྱོད་པ་རང་གི་མཚན་ཉིད་ཀྱིས། སྟོང་པའི་ཆོས་ཐམས་ཅད་ལ་བསླབས་པ་དེ་དག་ནི། དངོས་པོ་དེ་དག་དང༌། དམྱིགས་པ་དེ་དག་དང༌། རྗེས་སུ་ཡི་རང་བར་བྱས་པའི་བསོད་ནམས་བྱ་བའི་དངོས་པོ་དེ་དག་མཚན་མར་བྱས་ཤིང༌། བླ་ན་མྱེད་པའི་བྱང་ཆུབ་དུ་ཡོངས་སུ་མྱི་བསྔོའོ། །དེ་དག་འདི་ལྟར་ཡོངས་སུ་སྔོ་སྟེ། གཉིས་ཀྱི་ཚུལ་གྱིས་མ་ཡིན་ནོ། །གཉིས་སུ་མྱེད་པའི་ཚུལ་གྱིས་མ་ཡིན་ནོ། །ཡང༌། སེམས་གང་གིས་ཡོངས་སུ་བསྔོ་བའི་སེམས་དེ་ཉིད་ཀྱི་ཆོས་ཉིད་ཀྱང་དེ་ཡིན་ལ། ཆོས་གང་ལ་ཡོངས་སུ་བསྔོ་བའི་ཆོས། དེའི་ཆོས་ཀྱང་དེ་ཡིན་ནོ་ཞེས་གལ་ཏེ་དེ་ལྟར་ཡོངས་སུ་སྔོ་ནའ། ཡང་དག་པར་ཡོངས་སུ་སྔོ་བ་སྟེ། ལོག་པ་མ་ཡིན་ནོ། །འདི་ལྟར་ཆོས་ཀྱིས་ཆོས་ཡོངས་སུ་བསྔོ་བར་མྱི་བྱ་སྟེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ཆོས་ཐམས་ཅད་རང་བཞིན་གྱིས་སྟོང་ངོ་ཞེས་བྱ་བར་ཤེས་ལ་དེ་ལྟར་ཡོངས་སུ་སྔོ་ནའ། བླ་ན་མྱེད་པའི་བྱང་ཅུབ་དུ་ཡོངས་སུ་བསྔོས་པ་ཡིན་ནོ། །དེ་ལྟར་ཡོངས་སུ་བསྔོས་   PT 818_6r  ་(དཀོན་མཆོག་)བརྩེགས་པའི་མདོ་ལས། བཀའ་སྩལ་པའ། དེ་བཞིན་དུ་བསྐལ་པའ། བརྒྱ་སྟོང་དུ་བསགས་པའི་ལས་དང༌། ཉོན་མོངས་པ་ཡང་ཚུལ་བཞིན་ཡིད་ལ་བྱེད་པའི་སོ་སོར་རྟོག་པ་གཅིག་གིས་མྱེད་པར་འགྲོའོ། །གཙུག་(ཏོར་ཆེན་པོའི་མདོ་ལས། ཕྱིན་)ཅི་ལོག་གི་མཚན་མ་སྤང་བ་ཡང༌། དཔའ་བར་འགྲོ་བས་བརྒྱན་པའི་རྒྱལ་པོ་འདིས། ཡུན་རིངས་མཐའ་རུ་མྱི་སྡོད་ཆོས་གྱི་སྐུ་ཡང་རྫོགས་པར་འགྱུར། །དངོས་པོ་ནི་ཅིག་ལྟ་བུ་ཞེ་ན། ལང་ཀའི་མདོ་ལས། གནས་ངན་ལེན་གྱི་བག་ཆགས་འབྱང་བ་ནི། བསྐལ་པ་གྲངས་མྱེད་པ་གསུམ་འམ། དུས་དང་ལོ་དང་ཟླ་བ་འམ། ཟླ་བ་ཕྱེད་དམ། ཞག་གམ། ཉི་མ་འམ། (ལོ)ཐང་གཅིག་དང་བསྐལ་པ་ཚད་མྱེད་པས་སོ། །ལང་ཀའི་མདོ་ལས། གསོལ་པའ། བཅོམ་ལྡན་འདས༌། རང་གི་སེམས་རྒྱུད་ཅིག་ཆར་རམ། རིམས་གྱིས་འཇུག་པས་ས་རྣམ་པར་དག་པར་འགྱུར་པོ་རང་གི་སེམས་སྣང་བའི་རྒྱུད་ནི་རིམས་གྱིས་འཇུག་པས་རྣམ་པར་འདག་སྟེ། །འདི་ལྟ་སྟེ། ཤིང་ཨར་པར་འགྱུར་གྱི། ཅིག་ཆར་མ་ཡིན་བཞིན་དུ་སེམས་ཅན་རྣམས་   PT 818_6v  ་གྱིས་རྣམ་པར་འདག་སྟེ། །ཅིག་ཆར་མ་ཡིན་ནོ། ཤེས་རབ་བདུན་བརྒྱ་བའི་མདོ་ལས། གསོལ་པ། བཅོམ་(ལྡན་)་བསམ་དུ་མྱི་རུང་བའི་ཏིང་ངེ་འཛིན་ལ་འཇུག་གོ །སྙམ་དུ་ས་ (སེམས་)པར་འཇུག་གོ །སྙམ་དུ་མྱི་སྤྱོད་དོ། །འདི་ལྟ་སྟེ་དཔེར་ན། མདའ་དང་གཞིའི་(གཞུ)མཁན་པོ་ནི་ལས་དང་པོ་པའི་ས་ན་(སློབ་པ་བ་ལང་)གི་ཕུར་པའ་ཕང་ངོ་སྙམ་དུ་སྤྱོད་དོ། །་འཕེན་པར་གྱུར་པ་དང༌།་ར(ཕྱིར)། །ད་ཡང་བདག་སླར་དེ་བཞིན་དུ་བ་ལང་གི་ཕུར་པ་ལ་འཕང་ངོ་སྙམ་དུ་སྤྱོད་པ་དེ་ལས་མྱི་འབྱུང་ངོ། །ཤེས་རབ་གྱི་ཕ་རོལ་ཕྱིན་པའི་མདོ་ལས། །(གསོལ་པ)། ཅི་ལགས་སེམས་དང་འཚང་རྒྱ་འམ། །སེམས་སླད་མ་བསྐྱེད་པས་འཚང་རྒྱའ། བཀའ་སྩལ་པའ། དཔེས་བསྟན་པར་བྱ་འི། །ཉོན་ཅིག །འདི་ལྟ་སྟེ། སྐྱེས་བུ་མཁས་པ་ལ་ལ་བཤད་པའི་དོན་དཔེས་ཡོངས་སུ་ཤེས་པར་ར་གྱི་མར་མྱེ་འབར་བས་སྙིང་པོ་ཚིག་པར་གྱུར་པ་མྱེ་ལྕེ་དང་པོ་དང་ཕྲད་པས་སྙིང་པོ་དེ་ཚིག་གམ། མྱེ་ལྕེ་ཕྱི་མ་དང་ཕྲད་པས་སྙིང་པོ་དེ་ཚིག །གསློ་(གསོལ)པ། མྱེ་ལྕེ་དང་པོ་དང་མཇལ་པས་ཀྱང་སྙིང་པོ་དེ་ཙིག་(ཚིག)པ་མ་ལགས། མྱེ་ལྕེ་སླད་མ་ལ་མ་བརྟེན་ན་   PT 818_7r ་དི་བརྒྱད་ཅུ་ཞིག་བཞུགས། །ཐེ་ཙོམ་ཞུས་པའི། ལེའུ་ནི་བརྒྱད་ཅུ་རྩ་བརྒྱད་དོ། །ཐེག་པ་ཆེན་པོའི་མདོ་སྡེའི་དོན་གྱི་སྙིང་པོ། །ཚིག་དང་དོན་འཐུན་འཐུན་ (མཐུན་) དུ་བསྡུ་བ་འི་ཡུན་རིང་བོར་ནས། མྱི་གནས་པའི་དོན་ལ་གློ་བ་ཆོས། །མདོ་སྡེ་ཟབ་མོའི་ཚིག་གི་དོན་ཡང་བརྡ་མཇལ་ནས། །མྱི་རྣམ་གསུམ་ལ་དགོས་པའི་སླད་དུ། །མདོ་སྡེའི་དོན་འདི་རྣམས་བཏུས་ཏེ། །་པོའི་རྗེས་གཅད་མྱི་དགོས་པར་མདོ་ཉུང་ངུས་དོན་གོ་བར་བྱ་བ་དང༌། དབང་པོ་ཞན་པས་མདོ་སྡེ་མང་པོའི་རྗེས་མྱི་ཅོད་དེ༌། དོན་མྱི་རྟོགས་པས་མདོ་ཉུང་ངུས་གཉེར། ་རྣམས་མདོ་སྡེ་མང་པོའི་རྗེས་གཅོད་ན། སེམས་གཡེང་བར་གྱུར་ཅིང༌། སྒོམ་བའི་བར་ཆད་དུ་འགྱུར་བས་མྱི་འདི་གསུམ་གྱི་དོན་དུ་མདོ་སྡེའི་(མ་)ལུས་པར་རན་པར་བཏུས་སོ། །མདོ་སྡེའི་དོན་གྱིས་མདོ་བཏུ་ཞིང་སེམས་ཅན་ལ་སྟོན་དུ་གནང་བའི་གཏན་ཚིགས་ཅི་ལྟ་བུ་ཞེ་ན། །འདུལ་བ་གཞུང་ངམ་   PT 818_7v  ་བསྟན་པའི་མདོ་དང༌། སེམས་གྱི་རྒྱལ་པོའི་མདོ་དང༌། འདའ་ཤ་པུ་མྱིའི་མདོ་དང༌། ས་བཅུ་པའི་མདོ་དང༌། བདུད་འདུལ་བའི་མདོ་དང༌། དེ་བཞིན་གཤེགས་པ་སྐྱེ་བ་སྲིད་པའི་མདོ་དང༌། འཕགས་པ་༌༎ ༎ ་རྣལ་འབྱོར་ཆེན་པོར་སྒོམ་པའི་དོན། ཐེག་པ་ཆེན་པོའི་མདོ་སྡེ་ཟབ་མོ་རྣམས་ལས་བཏུས་པའ། །ལེའུ་བརྒྱད་ཅུ་རྩ་བརྒྱད་པའི་བམ་པོ་དང་པོའོ། ༈ །བཅོམ་ལྡན་འདས་ཕྱག་བཚལ་ལོ། །ཤེས་རབ་གྱི་ཕ་རོལ་དུ་ཕྱིན་པ་རང་བཞིན་གྱིས་མཉམ་ཞིང་ཚུལ་གཅིག་པ་ལས། །སོ་སོར་གྱེས་པ་ཇི་ལྟ་བུ་ཞེ་ན། སངས་རྒྱས་གྱི་མཛོད་ཀྱི་མདོ་ལས། བཀའ་སྩལ་པའ། །་དུ། །སྡེ་ལྔར་བགོ་སྟེ་སོ་སོར་གྱེས་ནས། འཐབ་ཅིང་སྤྱོད་པ་སྐྱེས་སོ་ཞེས་གསུངས་སྷོ། །དེ་བས་ན་ཐེག་པ་ཆེན་པོའི་ཆོས་ཚུལ་གཅིག་པ་ཅི་ལྟ་བུ་ཡིན་པའ། མདོ་སྡེ་ངེས་པའི་མདོ་དང་   * * * * * * * * * *
