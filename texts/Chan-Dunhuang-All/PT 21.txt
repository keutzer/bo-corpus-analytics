Pelliot tibétain 21 [4]		has [4] image   PT 21-1 ་མྱ་རུང་བའ། ཆོས་སོ་ཆོག་ཐམས་ཅད་ནི། བླང་དུ་རུང་བ་དང་དོར་དུ་རུང་བའི་དངོས་པོ་མྱེད་དེ། །བླང་དོར་གྱི་འདུ་ཤེས་མྱི་བསྐྱེད་དོ། འདི་ལྟར་རྟོགས་ནས། བསམ་གཏན་དུ་བསྒོམ་པའི་ཐབས་ལ། སྒོ་དྲུག་བཟློགས་ཏེ། སེམས་ལ་བལྟས་ན། མྱ་བདེན་བའི་འདུ་ཤེས་འབའ་ཤིག་གཡོ་ཞིང་སྐྱེ་ཤིའི་ལས་བྱེད་པར་དང༌། འདུ་ཤེས་གཡོས་ན། ཡོད་པ་དང་མྱེད་པ་དང༌། གཙང་བ་དང་མྱི་གཙང་བ་དང༌། སྟོང་པ་དང་མྱི་སྟོང་ལ་སྩོགས་པ་ཅིར་ཡང་མྱི་བསམ། མྱི་བསམ་པར་ཡང་མྱི་བསམ། མྱི་བརྟག་དེ་མ་ཚོར་ཏེ། བསམ་བཞིན་དུ་སྤྱད་ན་ནི་སྐྱེ་ཤི། །ཚོར་ཏེ་འདུ་ཤེས་བཞིན་མ་སྤྱད་མ་བླངས་མ་ཆགས་ན། སེམས་ཐང་རེ་ཡང་གྲོལ་ཐང་རེ་རེ། །དེ་བཞིན་དུ་བསྒོམས་ཏེ། །མྱི་བདེན་བའི་འདུ་ཤེས་དང༌། །བག་ཆགས་ཐམས་ཅད་དང༌། བྲལ་མ་ཐག་ཏུ་མངོན་པར་འཚང་རྒྱའོ། །མྱི་རྟོག་པའི་གཞུང་རྫོགས་སོ།    * * * * * * * * * *   PT 21-2 ཕྱོགས་བཅུའི་སངས་རྒྱས་ཐམས་ཅད་ལ་ཕྱག་འཚལ་ལོ། །ཤར་ཕྱོགས་གྱི་སངས་རྒྱས་རིན་ཅེན་འབྱུང་གནས་དེ་བཞིན་གཤེགས་པ་ལ་ཕྱག་འཚལ་ལོ། །ལྷོ་ཕྱོགས་གྱི་སངས་རྒྱས་མྱེ་ངན་མེད་པའི་དཔལ་དེ་བཞིན་གཤེགས་པ་ལ་ཕྱག་འཚལ་ལོ། །ནུབ་ཕྱོགས་གྱི་སངས་རྒྱས་རིན་ཅེན་འོད་ཕྲོ་དེ་བཞིན་པ་གཤེགས་པ་ལ་ཕྱག་འཚལ་ལོ། །བྱང་ཕྱོགས་གྱི་སངས་རྒྱས་རྒྱལ་བའི་དབང་པོ་དེ་བཞིན་གཤེགས་པ་ལ་ཕྱག་འཚལ་ལོ། །བྱང་ཤར་མཚམས་གྱི་སངས་རྒྱ་ཏིང་ངེ་འཛིན་གྱི་གླང་པོ་དམ་པའི་དཔལ་དེ་བཞིན་གཤེགས་པ་ལ་ཕྱག་འཚལ་ལོ། །ཤར་ལྷོ་མཚམས་གྱི་སངས་རྒྱས་པད་མོ་དམ་པའི་དཔལ་དེ་བཞིན་གཤེགས་པ་ལ་ཕྱག་འཚལ་ལོ། །ལྷོ་ནུབ་མཚམས་གྱི་སངས་རྒྱས་ཉི་མའི་དཀྱིལ་འཁོར་སྣང་བ་དམ་པའི་དཔལ་དེ་བཞིན་གཤེགས་པ་ལ་ཕྱག་འཚལ་ལོ། །   ༄།   །ནུབ་བྱང་མཚམས་གྱི་སངས་རྒྱས་གདུགས་དམ་པའི་དཔལ་དེ་བཞིན་གཤེགས་པ་ལ་ཕྱག་འཚལ་ལོ། །འོག་མ་ཕྱོགས་གྱི་སངས་རྒྱས་པད་མོ་དམ་པའི་དཔལ་དེ་བཞིན་གཤེགས་པ་ལ་ཕྱག་འཚལ་ལོ། །བླ་མ་ཕྱོགས་གྱི་སངས་རྒྱས་དགའ་བའི་དཔལ་དེ་བཞིན་གཤེགས་པ་ལ་ཕྱག་འཚལ་ལོ། །ཡང་ཤར་ཕྱོགས་གྱི་སངས་རྒྱས་མྱི་འཁྲུག་པ་དེ་བཞིན་གཤེགས་པ་ལ་ཕྱག་འཚལ་ལོ། །ལྷོ་ཕྱོགས་གྱི་སངས་རྒྱས་རིན་ཅེན་འབྱུང་ལྡན་དེ་བཞིན་གཤེགས་པ་ལ་ཕྱག་འཚལ་ལོ། །ནུབ་ཕྱོགས་གྱི་སངས་རྒྱས་སྣང་བ་མཐའ་ཡས་དེ་བཞིན་གཤེགས་པ་ལ་ཕྱག་འཚལ་ལོ། །བྱང་ཕྱོགས་གྱི་སངས་རྒྱས་དོན་ཡོད་པར་གྲུབ་བ་དེ་བཞིན་གཤེགས་པ་ལ་ཕྱག་འཚལ་ལོ། །སངས་རྒྱས་དཔལ་བརྟན་བའི་སྡེ་མཚོན་ཅ་གད བ་པའི་རྒྱལ་པོ་དེ་བཞིན་གཤེགས་པ་ལ་ཕྱག་འཚལ་ལོ། །སངས་རྒྱས་    PT 21-3 ཚེ་མཐའ་ཡས་དེ་བཞིན་གཤེགས་པ་ལ་ཕྱག་འཚལ་ལོ། །སངས་རྒྱས་མྱི་བསྐུལ་བ་དེ་བཞིན་གཤེགས་པ་ལ་ཕྱག་འཚལ་ལོ། སངས་རྒྱས་སྨན་གྱི་བླ་བྱེ་དུ་རྒྱའི་(བཻ་ཌཱུརྻ་)འོད་ཀྱི་རྒྱལ་པོའི་དེ་བཞིན་གཤེགས་པ་ལ་ཕྱག་འཚལ་ལོ། སངས་རྒྱས་ས་ལེའི་མེན་ཏོག་ཀུན་དུ་རྒྱས་པའི་དབང་པོའི་རྒྱལ་པོ་དེ་བཞིན་གཤེགས་པ་ལ་ཕྱག་འཚལ་ལོ། །སངས་རྒྱས་ཤཱཀྱ་ཐུབ་པ་དེ་བཞིན་གཤེགས་པ་ལ་ཕྱག་འཚལ་ལོ། །སངས་རྒྱས་རིན་པོ་ཆེའི་དཔལ་གྱི་རྒྱལ་པོ་དེ་བཞིན་གཤེགས་པ་ལ་ཕྱག་འཚལ་ལོ། །སངས་རྒྱས་ཀུན་དུ་བཟང་པོ་དེ་བཞིན་གཤེགས་པ་ལ་ཕྱག་འཚལ་ལོ། །སངས་རྒྱས་རྣམ་པར་སྣང་མཛད་དེ་བཞིན་གཤེགས་པ་ལ་ཕྱག་འཚལ་ལོ། །སངས་རྒྱས་ཨུད་དཔལ་རྒྱས་པའི་གསུང་གི་རྒྱལ་པོ་དེ་བཞིན་གཤེགས་པ་ལ་ཕྱག་འཚལ་ལོ། ངུར་སྨྲིག་གི།   * * * * * * * * *   PT 21-4 ་དམྱིགགས་པའིཚུལ་གྱིས། སངས་རྒྱས་རྗེས་སུ་དྲན་པར་བྱེད་པ་ནི། །མྱ་ངན་ལས་འདའ་བ་ལ་བསྒྲིབ་པར་འགྱུར་ཏེ། །ཤེས་རབ་གྱི་ཕ་རོལ་ཏུ་ཕྱིན་པའིམདོ་ལས། །ཆུང་ངུ་ན་སངས་རྒྱས་ཡིད་ལ་བྱེད་ན་ཡང་མཚན་མ་སྟེ། །སྒྲིབ་པ་ཡང་ཡིན་ན། དེ་ལས་གཞན་བལྟ་ཅི་སྨོས་ཤེས་གསུངས་པས། དམྱིགས་པའི་ཚུལ་གྱིས། སངས་རྒྱས་དྲན་པར་བྱེད་པ་ནི། དོན་མྱི་ཆེ་བར་མངོན་ནོ། ཡང་ཁ་ཅིག་ན་རེ། སེམས་ལ་མ་གཏོགས་པར། ཕྱིའི་ཡུལ་ལོག་(ལོགས་)ཤིག་ན་ཡོད་དོ་ཞེ་ན། དེ་ལ་བཤད་པ། བསྟུག་པོ་བཀོད་པའ་ྀམདོ་ལས། ས་ལ་ཡོད་པའི་གཟུགས་རྣམས་དང༌། །ལྷ་ཡུལ་གནས་པའི་ཁྱིམ་རྣམས་ཀྱང༌། །རྣམ་པ་སྣ་ཚོགས་གང་སྣང་བ། །དེ་ནི་ཀུན་གཞི་སྣང་བ་ཡིན། ཞེས་འབྱུང༌། ལང་ཀར་གཤེགས་པའི་མདོ་ལས་ཀྱང༌། །ལུས་དང་ལོང་སྤྱོད་གནས་ལྟ་བུ། །མྱི་རྣམས་ལ་ནི་ཀུན་གཞི་སྣང༌། ཞེས་གསུངས་པས། ཕྱི་ནང་གི་ཆོས་ཐམས་ཅད་སེམས་ལས་འབྱུང་བར་མངོན་ལ། གལ་ཏེ་སེམས་ལས་ལོག་ཤིག་ན། ཡུལ་ཡོད་པར་འདོད་ན། ལྟ་བ་དམན་པའི་སྐྱོན་དུ་འགྱུར་ཏེ། །ལང་ཀར་གཤེགས་པའི་མདོ་  ༄།   །ལས། །སེམས་ཙམ་དུ་ནི་རྣམ་བཞག་པ། །ལྟ་བ་ངན་པས་མྱི་འདོད་དོ། །ཞེས་འབྱུང༌། ཡང་མདོ་དེ་ཉིད་ལས། །ཇི་བཞིན་སྒྲ་རུ་རྣམ་བརྟགས་ན། །ཆོས་ཉིད་ལ་ཡང་སྒྲ་འདོགས་ཏེ། །དེ་དག་རེ་ལ་སྒྲོ་བཏགས་པས། །ཤི་ནས་སེམས་ཅན་དམྱལ་བར་ལྟུང༌། ཞེས་གསུངས་པས། སེམས་ལས་ལོག་ཤིག་ན། ཡུལ་ཡོད་པར་འདོད་པ་ནི། ལྟ་བ་ཚད་མ་མ་ཡིན་པར་མངོན་ནོ། ཡང་ཁ་ཅིག་ན་རེ། ཡེ་ཤེས་སྐད་ཅིག་མ་དོན་དམ་པར་ཡོད་དོ་ཞེ་ན། དེ་ལ་བཤད་པ། ལང་ཀར་གཤེགས་པའི་མདོ་ལས། །དབྱིབས་བྱད་གྱི་བྱེ་བྲག་འཛིན་པའི་ཡིད་ཀྱི་རྣམ་པར་ཤེས་པ་འདུས་པ་ལྔ་དང་ལྡན་པར་འབྱུང་བར་འགྱུར་ཏེ། སྐ་ཅིག་མའི་དུས་སུ་མྱི་གནས་པ་ནི། སྐ་ཅིག་མའོ་ཞེས་ངས་བཤད་དོ། ཀུན་གཞི་རྣམ་པར་ཤེས་པ་དེ་བཞིན་གཤེགས་པའི་སྙིང་པོ་ཞེས་བསྒྲགས་པ། ཡིད་དང་ལྷན་ཅིག་སྐ་ཅིག་ནི། འཇུག་པའི་རྣམ་པར་ཤེས་པའི་བག་ཆགས་གྱིས། སྐད་ཅིག་མ་མ་ཡིན་ཏེ། ཟག་པ་མེད་པའི་བག་ཆགས་ཀྱིས་ནི་སྐ་ཅིག་མ་ཡིན་ནོ། ཞེས་འབྱུང། རྡོ་རྗེ་གཅོད་པའི་མདོ་ལས་ཀྱང༌། །རྡོ་རྗེ་   * * * * * * * * *