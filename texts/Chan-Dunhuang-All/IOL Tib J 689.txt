IOL Tib J 689 [4]   IOL Tib J 689_1R ་མཐའ་ཡས་པའི་སེམས་ཅན་ཐམས་ཅན(ཅད)། །འཁོར་བའི་བཙོན་ར། །སྡུག་བསྔལ་གི་ཆུ་བོ། །མ་རིག་པའི་རྒྱ་མོ་དྲལ་ཞིང༌། །ཕུང་པོ་ལྷག་མ་མ་ལུས་པར་ཡོངས་སུ་མྱ་ངན་ལས་བཟླ་(འདའ)བའི་དོན་དུ། །རྐ་ (རྐང་)ལག་བསྣོལ། །ཚིགས་པ་བསྲང༌། །ལུས་མི་བསྐྱོད། །ངན་(ངག་)མྱི་བརྗོད། །སེམས་ཀྱི་སྒོ་དྲུག་འཁྲུལ་པ་ཡུལ་ལ་མྱི་འཇུག་པར་བཟློག་ནས། །རང་གི་སེམས་ལ་བལྟས་ན། །སེམས་ཀྱི་དངོས་པོ་ཅི་ཡང་མ་ཡིན་བས། །ཅིར་ཡང་མྱི་བསམ། །ཉོན་མོངས་པའི་རྣམ་པ་ཡིད་ལ་མྱི་བྱེད་པས། །ཅི་ལ་ཡང་མྱི་རྟོག །དེ་ལྟར་སེམས་ཀྱི་སྤྱོད་ཡུལ་ཡོངས་སུ་དག་པས། །ཅི་ལ་ཡང་མྱི་གནས། །ཡུན་རིང་དུ་འདུག་ནས་སེམས་གཡུང་ཏུ་འགྱུར། །སྡུག་བསྔལ་ཉིད་   IOL Tib J 689_1V ཀྱང་བྱང་ཆུབ། །འཁོར་བ་ཉིད་ཀྱང་མྱ་ངན་ལས་འདས་སྟེ། །ཡེ་ཤེས་ཀྱི་རང་བཞིན་གདོད་ནས་བྱུང༌། །མཐར་མྱི་འགག །ད་ལྟར་མྱི་གནས། །དུས་གསུམ་མཉམ་བར་སྟོང་ཞིང༌། །སྟོང་པ་ཉིད་ཀྱིས་སྟོང་ལ། །སྟོང་པ་ཉིད་ལ་སྟོང་པ་ཉིད་མྱི་རྟོག་གོ །བྱུང་ཚོར་ཞི་བའི་རྗེས་ལ། །སེམས་དང་ཀུན་གཞི་བག་ཆགས་རྒྱུ་བ་རྩིང་ཞིབ་ཏུ་འབྱུང་བ། །ཆེད་དུ་དགག་ཅིང༌། །ནན་ཀྱིས་གནན་(མནན་)མྱི་དགོས་སྟེ། །ཤེས་རབ་མྱི་དམྱིགས་པ་དང༌། །ཏིང་ངེ་འཛིན་མྱི་གཡོ་བ་ཆ་མཉམ་བས། །ཁད་ཀྱིས་འབྱང་ཞིང་ཤུགས་ཀྱིས་རང་འགྲོལ་ཏེ། །འབྱུང་བ་ལ་མྱི་རྟོག །མྱི་འབྱུང་བ་ལ་མྱི་གནས། །ཉིན་མཚན་ཐུམ་(ཐུན་)གསུམ་དུ། །བརྩོན་འགྲུས་ཀྱི་ཡུ་བ་བཅད་ཏེ།    IOL Tib J 689_2R བསམས་གིས་མྱི་ཁྱབ་བའི་ཡེ་ཤེས་ལ་བསམ་དུ་མྱེད་པར་བསྒོམ་མོ། །ལུང་ལས་བསམ་བྱ་བསམ་བར་མྱི་བྱ་སྟེ། །བསམ་བྱ་མ་ཡིན་བར་ཡང་མྱི་བསམ་མོ། །སོམས་ཤིག་འགལ་བར་མ་སེམས་ཤིག །ཡང་ལུང་ལས། ཇེ་ཕྲ་ཇེ་གསལ་ཇེ་མཉམ་དག །རྣམ་པར་མྱི་རྟོག་དབྱིངས་ན་བདག་མྱེད་གསལ། །འོད་སྲུང་ས་ཆེ་ལ་ཆོས་གཏད་པ། །དར་མ་ཏ་ལ་འདི་ལྟར་སྒོམ། །རྣམ་པར་མྱི་རྟོག་ས་ལེ་བ། །ས་ལེ་བ་ལ་རྟོག་པ་མྱེད། །དི་ནི་རང་རིག་ཡེ་ཤེས་སྟེ། །འདི་ཞེས་གདགས་སུ་མྱེད་པའོ། །རྫོགས་སྟོ།  ༎   * * * * * * * * * *   IOL Tib J 689_2V ཡུམ་ཤེས་རབ་ཀྱི་ཕ་རོལ་དུ་ཕྱིན་པ་ལ། ཚག་བྱ་(ཚེག་བྱེ་)བ་བཞི་དང༌། བཞི་འབུམ་ཡོད། བཞི་འབུམ་ཡོད། ཤུ་(ཤྭ་)ལོ་ག་སྟོང་ཕྲག་བརྒྱའ། ལེའུ་བདུན་བཅུ་རྩ་གཉིས། བམ་པོ་སུམ་བརྒྱའ་ཡོད༎ ༎ཉི་ཁྲི་ལྔ་སྟོང་ལ་ཚགས་བྱེ་བ་གཅིག་དང་འབུམ་གཅིག་ཡོད། ཤད་འབུམ་གཅིག་ཡོད། ཤུ་(ཤྭ་)ལ་ོག་སྟོང་ཕྲག་ཉི་ཤུ་ལྔ། ལེའུ་བདུན་བཅུ་རྩ་གཉིས། བམ་པོ་བདུན་ཅུ་རྩ་ལྔ། ཁྲི་ ཁྲི་བརྒྱད་སྟོང་ལ་ཚག་བདུན་འབུམ་དགུ་ཡོད། ཤད་བདུན་ཁྲི་ཉིས་སྟོང༌། ཤུ་(ཤྭ་)ལོག་སྟོང་ཕྲག་བཅོ་བརྒྱད། ལེའུ་བརྒྱད་ཅུ་བརྩ་བདུན། བམ་པོ་དྲུག་བུ་ཡོད་དོ། །ཁྲི་པ་ལ་ཚག་བཞི་འབུམ་བཞི་ཁྲི། ཤད་བཞི་ཁྲི། ཤུ་(ཤྭ་)ལོག་ཆ་སྟོང་ཕྲག་བཅུ། ལེའུ་སུམ་བཅུ་རྩ་དྲུག བམ་པོ་སུམ་བཅུ་རྩ་དྲུག། བརྒྱད་སྟོང་པ་ལ། ཚག་སུམ་འབུམ་ལྔ་ཁྲི། ཤད་སུམ་ཁྲི་ཉིས་སྟོང༌། ཤུ་ལོག་སྟོང་ཕྲག་བརྒྱད། ལེའུ་སུམ་བཅུ་རྩ་བཞི། བམ་པོ་ཉི་ཤུ་རྩ་བཞི་མཆིས་སོ༎ ༎ བོད་ཡུལ་དུ་བྱུང་བའི་དགེ་བཤེས་ཉེན་གི་(གཉེན་གྱི་)རྒྱུད་ཀྱི་རྣམས་གྲངས་ལ།  རྒྱ་གར་གི་མཁན་པོ་བོ་དེ་སྭ་རྭ་ལས་བསྩོགས་པའི་སློབ་མ་ནི། དབའ་བཙུན་པ་ཡེ་ཤེ་དབང་པོ། དབའ་དཔལ་དབྱངས། ངན་ལམ་རྒྱལ་མཆོག་དབྱངས། འགོ་འབོམ་རྡོ་རྗེ་རྒྱལ་པོ། ཇེང་གསལ་རབ་རིན་པོ་ཆེ། མྱང་མཆོག་རབ་གཞོན་ནུ། མྱང་གཤའ་མྱི་གོ་ཆ། གླེའུ་གཞོནུ་སྙིང་པོ། ལྷ་ལུང་དཔལ་གྱི་རྡོ་རྗེ། ཆོག་རོ་དཔལ་གི་སེང་གེ། ཅོག་རོ་བྱམས་པའི་སེང་གེ། ཅོག་རོ་བྱམས་པའི་སེང་གེ། ཅོག་རོ་མཆོས་ཀྱི་བཤེས་ཉེས(གཉེན)། དེ་ལས་བསོགས་པ་ནི་བསམ་ཡས་དང་འཕྲུལ་སྣང་ཡན་ཅད་ཀྱི་དགེ་བའི་བཤེས་ཉེན་(གཉེན)་ལགས་སྷོ། །མདོ་གམས་(ཁམས)གྱི་ཆོས་གྲའི་སློབས་དཔོན་ཝང་ཤེས་རབ་ཟླ་བ། འདན་མ་བཀུན་དགའ་དཔལ། ནེམ་དགའ་ལྡན་བྱང་ཆུབ་ལས་བསོག་(སོགས)པ་ནི་མདོ་གམས(ཁམས)་ནས་བརྒྱུད་པ་ལགས་སོ། །ཀམ་བཅུའི་ཆོས་གྲའི་སློབས་པོན (སློབ་དཔོན) ། དབས་བྱང་ཆུབ་རིན་ཅེན། ཨན་དགེ་ལམ། ལང་འགྲོ་དམ་མཚོ། རྩེ་ཟི་རྣལ་འབྱོར་སྐྱོར། འཕྲུ་མ་ལེགས་ལས་བསོགས་པ་ནི། བྱང་ངོས་ཕྱོགས་སུ་བརྒྱུད་པ་ལགས་སོ། །གོ་བུའི་ཆོས་གྲའི་སློབ་དཔོན་མྱང་རིན་ཆེན་བྱང་ཆུབ། ཞ་སྔ་འཇམ་པའི་སྙིང་པོ། འགོ་འབོམ་ས་མུན་ཏྲ། འགྲེང་རོ་དགེའི་བློ་གྲོས། ཕུང་དགེ་རྒྱས་ལས་བསྩོགས་པ་ནི། གོང་ཆུ་ནས་བརྒྱུད་པ་ལགས་སོ། །    * * * * * * * * * *
