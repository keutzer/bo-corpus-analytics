Pelliot tibétain 817 [2]	- has [3] image   PT 817-1 ་ཅན་གང༌། རྣམ་པར་རྟོག་པའི་འདུ་ཤེས་ལ་སྤྱོད་པ་དེ་དག་ནི། སྟོང་པ་ཉིད་ལ་རབ་དུ་འགོད་དོ༌། སེམས་ཅན་གང་མཚན་མ་ལ་སྤྱོད་པ་དེ་དག་ནི་མཚན་མ་མྱེད་པ་ལ་རབ་དུ་འགོད་དོ། །སེམས་ཅན་གང་སྨོན་པ་ལ་སྤྱོད་པ་དེ་དག་ནི། སྨོན་པ་མྱེད་པ་ལ་རབ་དུ་སྦྱོར་རོ། །རབ་འབྱོར༌། དེ་ལྟར་བྱང་ཅུབ་སེམས་དཔའ་སེམས་དཔའ་ཆེན་པོས༌། ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་པ༌། ཏིང་ངེ་འཛིན་གསུམ་ལ་གནས་ཏེ། སེམས་ཅན་རྣམས་ཡོངས་སུ་སྨྱིན་བར་བྱེད་དོ་ཞེས་གསུངས་པས། སེམས་ཅན་གྱི་དོན་མྱི་སྤྱོད་པ་ཡང་མ་ཡིན་ནོ། །ཡང་ཁ་ཅིག་ན་རེ། འདུས་བྱས་ཀྱི་མཆོད་པ་ལས་སྩོགས་པ་མྱི་བྱར་མི་རུང་ཞེ་ན། དེ་ལ་བཤད    PT 817-2 པ། །དཀོན་མཆོག་བརྩེགས་པའི་མདོ་ལས། སངས་རྒྱས་ཀྱི་འདུ་ཤེས་མྱེད༌། ཆོས་ཀྱི་འདུ་ཤེས་མྱེད། དགེ་འདུན་གྱི་འདུ་ཤེས་མྱེད་ན་ཡང་དག་པའི་མཆོད་པའ་ཞེས་འབྱུང་བས་ན། །རྣལ་འབྱོར་པས་འདུས་བྱས་ཀྱི་མཆོད་པ་ལས་སྩོགས་པ༌། མྱི་བྱར་མྱི་རུང་བ་མྱེད་དོ། ཡང་ཁ་ཅིག་ན་རེ། དེ་ལ་དཀོན་མཆོག་གསུམ་དྲན་བར་མྱི་བྱར་མྱི་རུང་ངོ༌། ཞེ་ན། དེ་ལ་བཤད་པ། ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། །ཆོས་ཐམས་ཅད་དངོས་པོ་མྱེད་པའི་ངོ་བོ་ཉིད་དུ་རྟོགས་པར་བྱེད་དེ༌། སངས་རྒྱས་རྗེས་སུ་དྲན་བ་ལ་སྒོམ་མོ། །དྲན་བ་མྱེད་ཅིང་ཡིད་ལ་བྱ་བ་མྱེད་པ་ནི། །སངས་རྒྱས་རྗེས་སུ་དྲན་བའོ། །དེ་ཉིད་དགེ་   * * * * * * * * * *   PT 817-3 ་མཚན་ཉིད་དང༌། གཞན་དབང་ལམ་གྱི་མཚན་ཉིད་དང༌། ཡོངས་སུ་གྲུབ་པའི་མཚན་ཉིད་གསུམ་གྱི་སྒོ་ནས་བརྟགས་ན། ཀུན་དུ་རྟོག་པ་འི་མཚན་ཉིད་ལས་བྱུང་བའི་ཆོས་རྣམས་ནི་ཡོད་པ་མ་ཡིན་ཏེ༌། །ཡོངས་སུ་རྫོགས་པའི་མཚན་ཉིད་ནི། དོན་དམ་པར་མྱེད་པ་མ་ཡིན་ཏེ། ཡོད་པ་དང་མྱེད་པའི་ཕྱོགས་ལས་བདེན་བ༌། གཟུགས་འཛིན་དང་བྲལ་བའི་དུས་ན༌། ཡེ་ཤེས་སྐད་ཅིག་མ་མར་མྱེ་རླུང་གིས་མ་བསྐྱོད་པ་དེ་ལྟ་བུ༌། དེ་ནི་དོན་དམ་པར་ཡང་མྱེད་པ་མ་ཡིན་ནོ། །དེ་མྱེད་ན་ལྷ་ཚངས་པར་སྤྱོད་པ་ལ་ཡང་དོན་མྱེད་དོ་ཞེས་དེ་ལྟར་བལྟའོ། །དབུ་མ་ལ་ཡང་རྣམ་པ་གཉིས་ཏེ༌། རྣལ་འབྱོར་གྱི་དབུ་མ་དང༌། མདོ་  ༄། །སྡེའི་དབུ་མ་པའོ། །དེ་ལ་རྣལ་འབྱོར་གྱི་དབུ་མ་ནི་སྒོ་རྣམ་པར་ཤེས་པ་དང་འཐུན་(མཐུན་)ཏེ། །ཕུགས་ནི་དབུ་མ་གཉིས་ཀ་ཡང་དོན་གཅིག་སྟེ། རྣམ་པར་ཤེས་པའི་ལྟ་བ་ལ་རྒོལ་བ༌། །ཁྱོད་གྱི་ཡེ་ཤེས་སྐད་ཅིག་མར་ཡོད་པ་དེ༌། །ཀུན་རྫོབ་དུ་འདོད་དམ༌། དོན་དམ་པར་འདོད། ཀུན་རྫོབ་དུ་འདོད་ན་ནི་བདེ་ཏེ་རུང༌། དོན་དམ་པར་འདོད་ན་ནི་མྱི་རུང་ངོ། །ལན་བཏབ་པ༌། དོན་དམ་པར་འདོད་དོ༌། །སྨྲས་པ༌། ཁྱོད་ན་རེ་ཡེ་ཤེས་སྐད་ཅིག་མ་དེ། ཡོད་པ་དང་མྱེད་པའི་ཕྱོགས་ལས་དབེན་བ་དང༌། གཟུང་བ་དང་འཛིན་པ་དང་བྲལ་ལོ་ཞེས་སྒོམ་ན༌། །དོན་དམ་པར་ཡང་མྱེད་པ་མ་ཡིན་ནོ་ཞེས་སྨྲས་པ་ཉིད་གཟུང་བ་དང་  * * * * * * * * * *
