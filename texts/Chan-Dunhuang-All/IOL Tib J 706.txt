IOL Tib J 706 [1]	- has [2] image  IOL Tib J 706-1 ་ནི་དོན་མྱི་ཆེའི། །མཚན་མ་མྱེད་པར་ཆུད་པ་ཉིད་བྱང་ཅུབ་དུ་བསྔོས་པ་ཡིན་ནོ། །ཡང་ཁ་ཅིག་ན་རེ། དང་པོ་སེམས་བསྐྱེད་ནས། རྣམ་པར་མྱི་རྟོག་པ་བསྒོམ་དུ་མྱི་རུང་ངོ་ཞེ་ན། དེ་ལ་བཤད་པ། ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས།  དང་པོ་སེམས་བསྐྱེད་ནས། རྣམ་པ་ཐམས་ཅད་མཁྱེན་པ་ཉིད་ཡིད་ལ་བྱའོ་ཞེས་འབྱུང༌། །ཡང་དག་པའི་ཡེ་ཤེས་ཀྱི་ཡོན་ཏན་བསམ་གྱིས་མྱི་ཁྱབ་པའི་མདོ་ལས། སེམས་ཅན་རྣམས་ཇི་ལྟ་བུས་འདུལ་བ་དེ་ལྟ་བུར་མཐོང༌། ཇི་ལྟ་བུས་འདུལ་བ། དེ་ལྟ་བུར་ཐོས་སོ་ཞེས་འབྱུང༌། ལང་ཀར་གཤེགས་པའི་མདོ་ལས། །བློ་གྲོས་ཆེན་པོ་འདི་ལྟ་སྟེ། །མྱེ་ལོང་གི  * * * * * * * * * *   IOL Tib J 706-2 ་དམ་པ་ནི། དོན་དབུ་མ་ལ་ཆིག་(ཅིག་)ཅར་འཇུག་པ་ཡིན་ཏེ། ཆིག་ཅར་འཇུག་པ་ནི་ཐབས་མྱེད་དེ། །ཆོས་ཉིད་རང་བཞིན་ལས་སྒོམ་མོ།  །དེ་ལ་ཆོས་ནི་སེམས། སེམས་ནི་མ་སྐྱེས་པའོ། །མ་སྐྱེས་པ་ནི་སྟོང་པ་སྟེ། དཔེར་ན་ནམ་མཁའ་དང་འདྲ་བས་ན། །དབང་པོ་དྲུག་གི་སྤྱོད་ཡུལ་མ་ཡིན་བས་ན། སྟོང་པ་ཉིད་ནི་ཚོར་བ་ཞེས་བྱའོ། །ཚོར་བས་ནི་ཚོར་བ་ཉིད་ཀྱང་མྱེད་དེ། དེ་བས་ན། ཐོས་པ་དང་བསམ་པའི་ཤེས་རབ་ལ་མ་གནས་པར། ཆོས་མཉམ་པ་ཉིད་ལ་སྒོམ་ཤིག །གློ་བ་ཆེས་པ་ནི། སེམས་ཉིད་མ་སྐྱེས་པ་སྒོམ་བའི་ཚེ་ན། མཚན་མ་གང་ལ་ཡང་མྱི་གནས། པར་སྒོམ་ན། མྱི་གནས་པ་ཉིད་ཚོར་བ་སྟེ། ཇི་ལ་ཡང་མྱི་གནས་མྱི་རྟོག་པའི་  * * * * * * * * * *