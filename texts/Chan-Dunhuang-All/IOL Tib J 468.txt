IOL Tib J 468 [2]	- has [3] image  IOL Tib J 468-1 ༄། །མཁན་པོ་མ་ཧ་ཡན་གི་(གྱི་)བསམ་གཏན་ཅིག་ཅར་འཇུག་པའི་སྒོ། འཇིག་རྟེན་སྐྱེ་ཤི་འཁོར་བའི་རྩ་བ་ནི། །རྣམ་པར་རྟོག་པའི་སེམས་ཡིན་ནོ། །ཅི་ལྟར་ཡིན་ཞེ་ན། ཐོག་མ་མྱེད་པའི་བག་ཆགས་ཀྱི་རྒྱུ་ལས། རྣམ་པར་རྟོག་པའི་སེམས་གཡོས་ནས། ཇི་ལྟར་གཡོས་པ་དེ་བཞིན་དུ་མཐོང་ཞིང༌། ཅི་ལྟར་མཐོང་བ་བཞིན་དུ་སྤྱད། ཅི་ལྟར་སྤྱད་པ་བཞིན་དུ་འབྲས་བུར་འགྲུབ་པས། དེ་བས་ན་ཡར་ཏེ་སངས་རྒྱས་མན་ཅད། མར་ཏེ་སེམས་ཅན་དམྱལ་བ་ ཡན་ཅད་ཀྱང༌། རང་གི་རྣམ་པར་རྟོག་པ་ལས་སྤྲུལ་ཅིང་མཐོང་བར་ཟད་དེ། སེམས་མྱི་གཡོ་ན་ཆོས་རྡུལ་ཙམ་ཡང་ཐོབ་པར་  IOL Tib J 468-2 རུང་བ་མྱེད་དོ། །དོན་དེ་ལྟ་བུར་ཡིན་བར་རིག་པའི་མྱིས། བྱ་བ་གཞན་བཏང་སྟེ། གང་དབེན་བ་འདུ་འཛི་མྱེད་པའི་གནས་སུ་གཅིག་པུ་མྱི་གཉིས་པར་འདུག་ནས། སྐྱིལ་མོ་གྲུམ་(ཀྲུང་)བཅས་ལུས་དྲང་པོར་བསྲང་སྟེ། སྲོད་དང་ཐོ་རས་(རངས)ལ་མྱི་ཉལ་བར་བྱ་འོ༎ ༎བསམ་གཏན་ཉིད་དུ་འཇུག་པའི་ཚེ། བདག་གི་སེམས་ལ་བལྟས་ན། ཅི་ཡང་སེམས་དཔའ་(པ་)མྱེད་དེ་མྱི་བསམ་མོ། རྟོག་པའི་སེམས་གཡོས་ན་ཚོར་བར་བྱ། ཅི་ལྟར་ཚོར་བར་བྱ་ཞེ་ན། གང་གཡོས་པའི་སེམས་དེ་ཉིད། གཡོས་པ་དང་མ་གཡོས་པར་ཡང་མྱི་བརྟག །ཡོད་པ་དང་མྱེད་པར་ཡང་  ༄། །མྱི་བརྟག། དགེ་བ་དང་མྱི་དགེ་བར་ཡང་མྱི་བརྟག །ཉོན་མོངས་པ་དང་རྣམ་པར་བྱང་བར་ཡང་མྱི་བརྟག་སྟེ། །ཆོས་ཐམས་ཅད་ཅི་ལྟ་བུར་ཡང་མྱི་བརྟག་གོ །སེམས་གཡོས་པ་དེ་ལྟ་བུར་ཚོར་ན་རང་བཞིན་མྱེད་པ་ཡིན་ཏེ། དེ་ནི་ཆོས་ལམ་སྤྱོད་པ་ཞེས་བྱའ། །སེམས་གཡོས་པར་མ་ཚོར་རམ་ལོག་པར་ཚོར་ན་ནི། དེ་བཞིན་རྗེས་སུ་སྤྱོད་ཅིང༌། དོན་མ་ཡིན་བ་ལ་སྒོམ་པར་འགྱུར་ཏེ། མྱི་ཐ་མལ་པ་འོ། །ཐོག་མ་གསར་དུ་སྒོམ་བའི་མྱི་(མིས)སེམས་ལ་ལྟ་བ་ན། །འདུ་ཤེས་འབྱུང་ངོ་ཆོས་གོང་མའི་ཚུལ་དུ་སྦྱར་བར་བྱ་འོ། །ཡུན་རིང་དུ་འདུག་ནས་སེམས་གཡུང་དུ་གྱུར་པ་དང༌། ཚོར་བ་ཉིད་  IOL Tib J 468-3 ཀྱང་རྣམ་པར་རྟོག་པའི་སེམས་ཡིན་བར་རིག་པར་བྱའོ། །ཇི་ལྟར་ཡིན་ཞེ་ན། དཔེར་ན་ལུས་ཡོད་པའི་རྐྱེན་ཀྱིས་གྲིབ་མ་འབྱུང༌། གྲིབ་མ་བྱུང་བའི་རྐྱེན་གིས་གྲིབ་མར་ཤེས་པ་འབྱུང་ངོ༌། །དེ་བཞིན་དུ་སེམས་གཡོས་པའི་རྐྱེན་ཀྱིས་ཚོར་བ་འབྱུང༌།ཚོར་བ་བྱུང་བའི་རྐྱེན་གིས་ཚོར་བར་ཤེས་པ་འབྱུང་བས་ན། ཚོར་བ་ཉིད་ཀྱང་མྱིང་དང་གཟུགས་མྱེད། ཐོག་མ་ག་(གང་)ལས་འོངས་པའི་གནས་ཀྱང་མ་མཐོང༌། །ཐ་མར་གར་སོང་བའི་རྗེས་ཀྱང་མྱི་ཆོད། ཚོར་བ་དང་ཚོར་བར་བྱ་བའི་གནས་ཀྱང་བཙལ་དུ་མྱི་རྙེད་ཅིང༌། བསམ་གྱིས་མྱི་ཁྱབ་པས་མྱི་བསམ་སྟེ། མྱི་སེམས་པ་དེ་ལ་ཡང་མ་ཆགས་པ་ནི་དེ་བཞིན་གཤེགས་             * * * * * * * * * * * * * * * *