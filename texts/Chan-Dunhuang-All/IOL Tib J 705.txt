IOL Tib J 705 [5]	- has [6] image  IOL Tib J 705-1 ་མྱི་གནས་པ་ནི། སྐད་གཅིག་པ་ཞེས་ངས་བཤད་དོ། །ཀུན་གཞིའི་རྣམ་པར་ཤེས་པ། དེ་བཞིན་གཤེགས་པའི་སྙིང་པོ་ཞེས་བསྒྲགས་པ། ཡིད་དང་ལྷན་གཅིག་པ། སྐད་ཅིག་པ་ནི་འཇུག་པའི་རྣམ་པར་ཤེས་པའི་བག་ཆགས་ཀྱིས། སྐད་ཅིག་ཡིན་ཏེ། །ཟག་པ་མྱེད་པའི་བག་ཆགས་ཀྱིས་ནི། སྐད་གཅིག་པ་མ་ཡིན་ནོ། །གཞན་ཡང་གསེར་དང་རྡོ་རྗེ་དང༌། རྒྱལ་བའི་རིང་བསྲེལ་དང༌། ཐོབ་པ་དང་ཁྱད་པར་དག་ནི་མྱི་འཇིག་པ་ཡིན་ཏེ། གལ་ཏེ་མངོན་བར་རྟོགས་པ། ཐོབ་པ་སྐད་ཅིག་པ་ཡིན་ན་ནི། འཕགས་པ་རྣམས་འཕགས་པ་མ་ཡིན་བར་འགྱུར་ཏེ། འཕགས་པ་རྣམས་ནི་འཕགས་པ་མ་ཡིན་པར་མྱི་འགྱུར་རོ། །གཙུག་གཏོར་གྱི་མདོ་ལས། ནམ་ཚོར་བ་དང་མྱི་ལྡན་བའི་ཚེ། ཉོན་མོངས་པའི་མཚན་མ་ཡོང་བར་གྱུརད་ཏོ། །ཉོན་མོངས་པ་མ་སྐྱེས་པའི་ཚེ་ཚོར་བ་དང་ལྡན་བས་ཡང་དག་པ་ཉིད་དུ་གྱུར་ཏེ་དམ་པའི་རང་བཞིན་གསལ་བས་ཁྱབ་པར་འགྱུར་རོ། །ཕར(པར)་ནེར་བན་གྱི་མདོ་ལས། ཤེས་རབ་ཡོད་པའི་ཚེ་ན་ནི་མྱ་ངན་འཁྲུག་པ་མྱེད་དོ། །མྱ་ངན་འཁྲུག་པ་ཡོད་པའི་ཙེ་(ཚེ)ན་ནི་ཤེས་རབ་མྱེད་དོ། །ལང་ཀ་བའི་མདོ་ལས། མྱ་ངན་ལས་འདས་པ་གག་ན་བ་དེ་ན་འཁོར་བ་མྱེད་དོ། །འཁོར་བ་གག་ན་བ་དེ་ན་མྱ་ངན་ལས་འདས་པ་མྱེད་དོ། །ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། ཅི་ནས་ཀྱང་སེམས་དང་སེམས་ལས་བྱུང་བའི་ཆོས། མྱི་རྒྱུ་བ་དེ་ལྟར་ཡོངས་སུ་སྤྱད་པར་བྱའོ། །ཡང༌བག་ཆགས་དང་མྱི་ལྡན་མ་བྲལ་ན། སེམས་ཀྱི་རང་བཞིན་    IOL Tib J 705-2 འོད་གསལ་བའོ། །ཡང་དེ་བཞིན་གཤེགས་པ་ཉིད་ལ་གནས་པ་ལ། ཡོངས་སུ་རྒྱུ་བ་དེ་དག་མྱི་འཇུག་མྱི་འབྱུང་ངོ༌། །མདོ་སྡེ་ཟབ་མོ་ལ་དད་པ་དང་མོས་པས་བསྡིག་པ་བྱང་བ་ཅི་ལྟ་བུ་ཞེ་ན། དེ་བཞིན་གཤེགས་པའི་མཛོད་ཀྱི་མདོ་ལས། །འོད་སྲུང་འདི་ལྟ་སྟེ། མཚམས་མྱེད་པ་ལྔ་དང༌། མྱི་དགེ་བ་བཅུ་ལ་སྩོགས་པའི་ལས་ཀྱི་ལམ་ཁ་ན་མ་ཐོ་བ་ཆེན་པོ་དང་བཅས་པ་འདི་དང༌། ལྡན་བར་གྱུར་ལ། དེ་ཡང་དེ་བཞིན་གཤེགས་པའི་རྒྱུ་དང༌། རྐྱེན་དུ་ལྡན་པའི་ཆོས་བསྟན་པ་ལ། འཇུག་སྟེ། །བདག་གམ་སེམས་ཅན་ནམ་སྲོག་གམ། གང་ཟག་གང་ཡང་མྱེད་དོ་ཞེས། དེ་ལྟར་མ་བྱས་པ། དེ་ལྟར་མ་བྱས་པ་མངོན་བར་འདུ་མྱི་བྱེད་པ། །སྒྱུ་མའི་ཆོས་ཉིད་ཀུན་ནས་ཉོན་མོངས་པ་མྱེད་པ། རང་བཞིན་གྱིས་འོད་གསལ་བའི་ཆོས་ལ་འཇུག་ཅིང༌། །ཆོས་ཐམས་ཅད་ཐོག་མ་ནས་དག་པར་མངོན་བར་དད་པ་དང༌། མོས་པའི་སེམས་ཅན་དེ་ངན་སོང་དུ་འགྲོའོ་ཞེས་ང་མྱི་སྨྲའོ། །མ་སྐྱེས་དགྲའི་མདོ་ལས། བཀའ་སྩལ་པའ། ཀུན་དགའ་བོ་ཁྱོད་ཀྱི་ཁོང་དུ་ཆུད་པར་བྱའོ། །གལ་ཏེ་མཚམས་མྱེད་པ་བྱེད་པས། ཆོས་ཀྱི་རྣམ་གྲངས་འདི་ཐོས་ནས། འཇུག་ཅིང་མོས་ན། དེའི་ལས་དེ་ལས་གྱི་སྒྲིབ་པ་ཡིན་ནོ་ཞེས་ང་མྱི་སྨྲའོ་ཞེས་གསུངས་སོ། །ཕྱོགས་སུ་རྒྱས་པའི་མདོ་ལས།   ༄།   །་ནས་ཀྱང༌། དམ་པའི་ཆོས་བསྐལ་པའམ། བསྐལ་པའི་ལྷག་མར་གནས་པ་དག་ཀྱང་ཡོད་དོ། །ཡང༌གསོལ་པའ། །སེམས་དང་པོ་བསྐྱེད་པས་ཅི་ཡིད་ལ་བགྱི། །བཀའ་སྩལ་པའ། །རྣམ་པ་ཐམས་ཅད་མཁྱེན་པ་ཉིད་ཡིད་ལ་བྱའོ། །གསོལ་པའ། །རྣམ་པ་ཐམས་ཅད་མཁྱེད་པ་ཉིད་དངོས་པོ་ཅི་ལྟ་བུ་ཞིག་མཆིས། བཀའ་སྩལ་པ་ངེས་པའི་བྱང་ཆུང་སེམས་དཔའ་ངན་རྣམ་པ་ཐམས་ཅད་མཁྱེན་པ་ཉིད་ནི་དམྱིགས་སུ་མྱེད་པའོ། ཡང་གསོལ་བ། སེམས་དང་པོ་བསྐྱེད་པ་ངེས་སམ་མ་ངེས། བཀའ་སྩལ་པ། སེམས་དང་པོ་བསྐྱེད་པ་ནི་ངེས་པའོ། གསོལ་པ། ངེས་པའི་བྱང་ཆུབ་སེམས་དཔའ་ངན་སོང་དུ་ལྟུང་ངམ་མྱི་ལྟུང༌། བཀའ་སྩལ་པ། ངེས་པའི་བྱང་ཆུབ་སེམས་དཔའ་ངན་སོང་དུ་ལྟུང་བའི་གནས་མྱེད་དོ། རྡོ་རྗེ་གཅོད་པའི་མདོ་ལས༎ བྱང་ཆུབ་སེམས་དཔའ་ས་ཅི་ལ་ཡང་མྱི་དམྱིགས་པར་སེམས་བསྐྱེད་པར་བྱའོ༎ དེ་ལ་དང་པོ་སེམས་བསྐྱེད་པས། ཆོས་རིག་པ་དེའི་ཡོན་ཏན་དང༌། སེམས་ཅན་གྱི་དོན་བྱེད་པའི་མཐུ་ཇི་ལྟ་བུ་ཞེ་ན། བྱང་ཆུབ་ཀྱི་སྡེ་སྣོད་གྱི་མདོ་ལས༎ འདི་ལྟར་ཐམས་ཅད་མཁྱེན་པའི་སེམས་བསྐྱེད་པ་ལས་བདུད་དང༌། བདུད་གྱི་རིས་དང་ལྷས་བསྐུལ་བར་མྱི་ནུས།   IOL Tib J 705-3 ཕུང་པོ་མ་ལུས་པའི་མྱ་ངན་ལས་འདས་པའི་དབྱིངས་སུ་མྱ་ངན་ལས་འདའ་ཞིང༌། དེ་དག་མྱ་ངན་ལས་འདས། ས་ནས་སར་འགྲོ་བ་ལ་མཁས་པར་འགྱུར་རོ། །འཇིག་རྟེན་གྱི་ཆོས་ཐམས་ཅད་གྱིས་མྱི་གོས་པར་འགྱུར་རོ། །དཀོན་མཆོག་གི་བརྩེགས་པའི་མདོ་ལས། འོད་སྲུང་དང་པོ་སེམས་བསྐྱེད་པའི་བྱང་ཆུབ་སེམས་དཔའི་ཡོན་ཏན་རབ་དུ་ཤེས་པར་བྱའི་ཕྱིར། །ཁྱོད་ལ་དཔེས་བསྟན་ཏོ། །འདི་ལྟ་སྟེ། ས་ཅུ་(ཆུ)མྱེ་རླུང་ཆེན་པོ་བཞི་ནི་སེམས་ཅན་ཐམས་ཅད་གྱི་འཚོ་བ་སྟེ། །འགྱུར་བ་མྱེད་ཅིང་ལྡོག་པ་མྱེད་དོ། །དེ་བཞིན་དུ་ཐོག་མ་སེམས་བསྐྱེད་པའི་བྱང་ཅུབ་སེམས་དཔའ་བྱང་ཅུབ་གྱི་སྙིང་པོའི་མཐའི་བར་དུ། །སེམས་ཅན་ཐམས་ཅད་ཀྱི་འཚོར་བ་ཡིན་ནོ། །འབྱུང་བ་མྱེད་ཅིང་ཕྱིར་བྱ་བ་མྱེད་དོ། །ཡང༌འདི་ལྟ་སྟེ། རྒྱལ་རིགས་བསམ་བ་དག་པའི་བྱང་ཅུབ་སེམས་དཔའ་ནི་ཟླ་བ་ཡར་གྱི་ངོ་དང་འདྲ་སྟེ། དེ་དགེ་བའི་ཆོས་ཐམས་ཅད་སྐྱེ་ཞིང་རྫོགས་པར་འགྱུར་རོ། །ཉི་མའི་དཀྱིལ་འཁོར་གྱི་འོད་གཟེར་དང༌འདྲ་སྟེ། སེམས་ཅན་ཐམས་ཅད་གྱི་ཡེ་ཤེས་སྣང་བར་བྱེད་དོ། །རི་དགས་གྱི་རྒྱལ་པོ་སེང་གེ་དང་འདྲ་སྟེ། གར་འགྲོ་ཡང་འཇིགས་ཤིང་བག་ཚ་བ་མྱེད་དོ། །ཡང༌འདི་ལྟ་སྟེ། རྒྱལ་རིགས་ཀྱི་སྤྱི་བོ་ནས་དབང་བསྐུར་བའི་བཙུན་མོ་དམ་པའ་    ༄།   །་ཆོས་ཐམས་ཅད་མྱི་དམྱིགས་པ་ནི་ཡེ་ཤེས་སོ། །དེ་ལ་སྒྲ་ཅི་བཞིན་དུ་མ་སོང་བར། ངེས་པའི་དོན་གྱི་མདོ་སྡེའི་ཕྱིར་དྲང་བར་བྱ་བ་གང་ཞེ་ནའ། ལང་ཀའི་མདོ་ལས། ཚིག་དུ་རྣམ་པར་རྟོག་པའི་སྒྲ་འི་མར་མྱེས། །ཚིག་གི་རྣམ་པར་རྟོག་པའ་དང་བྲལ་བའ། སོ་སོ་རང་གིས་རིག་པའི་དོན་གྱི་ཡུལ་ལ་རྗེས་སུ་འཇུག་གོ། །བྱང་ཅུབ་ཀྱི་སྡེ་སྣོད་ཀྱི་མདོ་ལས། །འཕགས་པའི་ཡང་དག་པར་ལྟ་བར་འབྱུང་བ་ནི། རྒྱུ་དང་རྐྱེན་གཉིས་ཏེ། གཉིས་གང་ཞེ་ན། གཞན་གྱི་སྒྲ་དང་བདག་ཉིད་ཚུལ་བཞིན་དུ་ཡིད་ལ་བྱེད་པའོ། །དེ་འདི་སྙམ་དུ་སེམས་ཏེ། གཞན་གྱི་སྒྲ་གང༌། བདག་ཉིད་ཚུལ་བཞིན་དུ་ཡིད་ལ་བྱེད་པ་དེ་གང་ཞེ་ནའ། དེ་དེ་ལྟར་ཚུལ་བཞིན་དུ་ཡིད་ལ་བྱེད་པ་ནའ། འདི་སྙམ་དུ་སེམས་པར་འགྱུར་ཏེ། རྣལ་འབྱོར་སྤྱོད་པ་གང་དག །བྱང་ཅུབ་སེམས་དཔའི་སྡེ་སྣོད་ཀྱི་རྣམ་གྲངས་འདི་མ་ཐོས། འཕགས་པའི་ཆོས་འདུལ་བ་མ་ཐོས་པའ། ཏིང་ངེ་འཛིན་ཙམ་གྱིས་དགའ་བ་རྙེད་ནས། ང་རྒྱལ་གྱི་དབང་གིས་ཆེ་བའི་ང་རྒྱལ་དུ་ལྷུང་བ་དེ་དག་ནི། སྐྱེ་བ་དང༌། རྒ་བ་དང༌། ན་བ་དང༌། འཆི་བ་དང༌། མྱ་ངན་དང༌། སྨྲེ་སྔགས་འདོན་པ་ཐམས་ཅད་ལས། ཡོངས་སུ་མྱི་ཐར་ཏེ། དེ་བཞིན་གཤེགས་པས་དེ་ལས་དགོངས་ནས། འདི་སྐད་དུ་གསུངས་སོ། །ཕ་རོལ་ལས་རྗེས་སུ་འཐུན་(མཐུན)བ་ཐོས་པ་ནི། རྒ་བ་དང་འཆི་བ་ལས་རྣམ་པར་འགྲོལ་བའོ། །གང་གི་ཚེ་ཆོས་   IOL Tib J 705-4 ཐམས་ཅད་རང་བཞིན་གྱིས་ཉེ་བར་ཞི་བ་མཐོང་བ་རང་བཞིན་གྱིས་སྙོམས་པར་མཐོང་བ་དེའི་ཚེ། ཚུལ་བཞིན་མཐོང་ངོ། །ཕྱོགས་སུ་རྒྱས་པའི་མདོ་ལས། ཆོས་ཀྱི་ཡི་གེ་འདི་སངས་རྒྱས་རྣམས་ཀྱི་ནི་ཡུལ། བྱང་ཆུབ་སེམས་དཔའ་རྣམས་ཀྱི་ནི་ལམ། སློབ་པའི་ནི་དམྱིག་(མིག)གོ། །འཇམ་དཔལ་གནས་པའི་མདོ་ལས། ཤ་རིའི་བུ་དེ་ལྟ་བས་ན་ཆོས་ཀྱི་རྣམ་གྲངས་འདི་ཐེ་ཙོམ་དང༌། བཅས་པས་ཐོས་པ་ནི་དམ་པ་ཡིན་གྱི། འཇིག་རྟེན་གྱི་བསམ་གཏན་བརྒྱད་དང༌། ཚད་མྱེད་པ་བཞི་བསྒོམས་པའི་ས་ནི་དེ་ལྟ་མ་ཡིན་ནོ། །དེ་ཅིའི་ཕྱིར་ཞེ་ན། ཆོས་འདི་ལྟ་བུ་མ་ཐོས་པ་ནི། འཁོར་བའི་སྐྱེ་རྒ་ན་འཆི་ལས་མྱི་འགྲོལ་ལོ་ཞེས་བཤད་དོ། །དེ་ལ་དཀྲི་བའི་དོན་གྱི་མདོ་སྡེའི་ཕྱིར་མྱི་འབྲང་ བར་བྱ་བ་གང་ཞེ་ནའ། ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། བཀའ་སྩལ་པའ། མ་འོངས་པའི་དུས་ནའ། རིགས་ཀྱི་བུ་འམ། རིགས་ཀྱི་བུ་མོ་གང་ལ་ལ་བྱང་ཆུབ་སེམས་དཔའི་ཐེག་བ་པ་རྣམས་ལ་ཤེས་རབ་ཀྱི་ཕ་རོལ་ དུ་ཕྱིན་པའི་གཟུགས་བརྙན་སྟོན་པ་འབྱུང་སྟེ། དེར་རིགས་ཀྱི་བུ་འམ་རིགས་ཀྱི་བུ་མོ་གང་བླ་ན་མྱེད་པའི་བྱང་ཆུབ་དུ་ཞུགས་པ་དེ་དག་གིས་ཀྱང༌། གཟུགས་བརྙན་དེ་བོས་ནས། ལམ་སྟོན་པར་འགྱུར་ཏེ། དེ་དག་ལ་ཤེས་རབ་ཀྱི་ཕ་རོལ་དུ་ཕྱིན་པ་འདི་དོན་དང་ལྡན། ཡི་གེ་དང་ལྡན་པར་བསྟན་པར་བྱའོ། །གསོལ་པ། ཤེས་རབ་ཀྱི་ཕ་རོལ་དུ་ཕྱིན་པའི།   ༄།   །་ལས་དང་པོ་པའི་བྱང་ཆུབ་སེམས་དཔའ་ཇི་ལྟར་ཤེས་རབ་ཀྱི་ཕ་རོལ་དུ་ཕྱིན་པ་ལ་བསླབ་པར་བགྱི། །བཀའ་སྩལ་པའ། འདི་ལ་ལས་དང་པོ་པའི་བྱང་ཆུབ་སེམས་དཔའ་ས་ཤེས་རབ་ཀྱི་ཕ་རོལ་དུ་ཕྱིན་པ་ལ་བསླབ་པས་(པར་)འདོད་ན། དེ་དགེ་བའི་བཤེས་གཉེན་ཤེས་རབ་ཀྱི་ཕ་རོལ་དུ་ཕྱིན་པ་སྟོན་པ་དེ་དག་ལ་བསྙེན་བཀུར་བར་བྱའོ། །བྱང་ཆུབ་ཀྱི་སྡེ་སྣོད་ཀྱི་མདོ་ལས། བྱང་ཆུབ་སེམས་དཔས་དགེ་བའི་བཤེས་གཉེན་ལ་ཆུང་ངུ་ན། ཆུ་བོར་(ཕོར)བུ་གང་ཙམ་ཡང་དབུལ་ལོ། །གསེར་འོད་དམ་པའི་མདོ་ལས། ཀུན་རྫོབ་ཀྱི་ཚུལ་དུ་བསྟན་ཅིང་བཤད་མོད་ཀྱི། ཡང་དག་པའི་གཞུང་ལ་བློས་བརྟགས་ནའ། དེ་ལྟ་མ་ཡིན་ནོ། །ཚིག་སྒྱུ་མས་ཡང་དག་པའི་གཞུང་མངོན་པར་བྱ་བའི་ཕྱིར་རོ། །དེ་ལྟར་དགེ་བའི་བཤེས་གཉེན་ལ་བརྟེན་དགོས་ན། ཇི་ལྟ་བུ་ལ་བརྟེན་ཅེ་ན། ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། བཀའ་སྩལ་པའ། །བྱང་ཆུབ་སེམས་དཔའི་དགེ་བའི་བཤེས་གཉེན་ནི། གང་དེ་ལ་གཟུགས་མྱི་རྟག་ཅེས་བྱ་བས་དེ་མྱི་དམྱིགས་པའི་ཚུལ་གྱིས་ཆོས་སྟོན་ཅིང༌། དགེ་བའི་རྩ་བ་ཐམས་ཅད་ཀྱང་རྣམ་པ་ ཐམས་ཅད་མཁྱེན་པའ་ཉིད་མ་གཏོགས་པར་ཉན་ཐོས་ཀྱི་ས་འམ། རང་སངས་རྒྱས་ཀྱི་སར་ཡོངས་སུ་སྔོར་མྱིི་འཇུག་པའོ། །སངས་རྒྱས་ཀྱི་མཛོད་ཀྱི་མདོ་ལས། ཅི་ཡང་ཐོབ་པ་མྱེད་པར་སྟོན་པ་ནི། །དགེ་བའི་བཤེས་གཉེན་ནོ། །མཐོང་ངོ་ཆོག་དང་  IOL Tib J 705-5 སྨྲ་བའི་ཚིག་གི་ལམ་བཅད་དེ། དཔེར་ན། ནམ་མཁའི་ནང་གི་ལག་པ་དང་མཚུངས་ཏེ། ཅི་ཡང་རེག་ཅིང་ཐོགས་པ་མྱེད་དོ། །དགེ་སྦྱོང་རྣམས་ཀྱི་ཆོས་ནི་ཀུན་ཀྱང་དེ་བཞིན་བའི་རིགས་སོ། །ཆོས་སོ་ཆོག་ལ་རྣམ་པར་མྱི་རྟོག་ནའ། དེའི་མྱིང་ནི་སངས་རྒྱས་མཐོང་བའོ། །དེ་ལ་མྱི་དགེ་བའི་བཤེས་གཉེན་ཇི་ལྟ་བུ་ཞེ་ནའ། སངས་རྒྱས་ཀྱི་མཛོད་ཀྱི་མདོ་ལས། དགྲས་སྲོག་ཕྲོགས་མོད་ཀྱི། ལུས་གཅིག་སྟོར་དུ་ཟད་དོ། །དེ་ལྟ་བུའི་མྱི་(མིས)གཏི་མུག་གིས་ཆོས་བཤད་པ་མྱི་གཙང་བ་ནི། བསྐལ་པ་སྟོང་ཁྲི་འབུམ་གྱི་བར་དུ། སེམས་ཅན་དམྱལ་བ་རྣམས་ཀྱི་རྐུན་པོའི་མྱ་ངན་ཆེད་(ཆེན)པོ་བྱས་སོ། །མྱི་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་ཐམས་ཅད་ཀྱི་སྲོག་ཕྲོགས་པ་བས། ཆོས་འཆད་ལ་མྱི་གཙང་བའི་སྡིག་དེ་བས་ཆེའོ། །ཤེས་རབ་ཀྱི་ཕ་རོལ་དུ་ཕྱིན་པའི་མདོ་ལས། ཐམས་ཅད་དམྱིགས་པའི་ཚུལ་དུ་སྟོན་པ་ནི་སྡིག་པའི་གྲོགས་པོའོ། །ཡང༌གསོལ་བ། ཅི་ལྟར་ན་བྱང་ཆུབ་སེམས་དཔའ་སྡིག་པའི་གྲོགས་པོས་ཡོངས་སུ་ཟིན་ཅིང༌། ཤེས་རབ་ཀྱི་ཕ་རོལ་དུ་ཕྱིན་པ་འདི་ཐོས་ནའ། འཇིགས་ཤིང་སྐྲག་ལ། སྡིག་པའི་གྲོགས་པོའི་སུག་པར་ལྷུང་བ་ལགས། བཀའ་སྩལ་པའ། སྡིག་པའི་གྲོགས་པོ་(པོས)ནི། ཤེས་རབ་ཀྱི་ཕ་རོལ་དུ་ཕྱིན་པ་ལ་མོས་པ་མྱེད་པར་བྱེད་ཅིང༌། ཟློག་པར་བྱེད་པའོ༎   ༄།   །ཆགས་པས་ཟིལ་གྱིས་ནོན་པ་ཆོས་མ་ཡིན་པ་ལྟ་བ། སེམས་ངེས་པར་མྱི་རྟོག་པ་འདྲིད་པ་བརྫུན་དུ་སྨྲ་བས། ངའི་བསྟན་པ་འདི་ནུབ་པར་བྱེད་དོ། །ཡང༌། །དེ་ནས་ང་གནས་བརྟན་འོད་སྲུང་ཆེན་པོས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དགེ་སློང་ཇི་ལྟ་བུས་ཞལ་ཏ་བགྱིས། བཀའ་སྩལ་པའ། འོད་སྲུང་དགེ་སློང་གཉིས་ཀྱིས་ཞལ་ཏ་བྱ་བར་ངས་གནང་སྟེ། གཉིས་གང་ཞེ་ན། །ཡོངས་སུ་དག་པའི་དགེ་སློང༌། འཇིག་རྟེན་ཕ་རོལ་གྱི་ཁ་ན་མ་ཐོ་བས། འཇིགས་པ་ལྟ་བའ། ལས་ཀྱི་རྣམ་པར་སྨྱིན་པའི་རྗེས་སུ་འབྲང་བས། ངོ་ཚ་ཞིང་འགྱོད་པ་དང་ལྡན་པ་དང༌། དགྲ་བཅོམ་པར་གྱུར་པ་ཏེ། འོད་སྲུང་དགེ་སློང་མ་ཉམས་པ་འདི་གཉིས་ཀྱིས་ཞལ་ཏ་བྱ་བར་ངས་བཤད་དོ། །དཀོན་མཆོག་བརྩེགས་པའ་ཆེན་པོའི་མདོ་ལས། ལས་བྱེད་པའི་བྱང་ཅུབ་སེམས་དཔའ་འཛམ་བུ་གླིང་གང་བས་འདྲི་ཀློག་བྱེད་པའི་བྱང་ཆུབ་སེམས་དཔའ་གཅིག་གི་གཡོག་བྱའོ། །འདྲི་ཀློག་བྱེད་པའི་བྱང་ཆུབ་སེམས་དཔའ་མཛམ་བུ་གླིང་གང་བས་སྒོམས་པའི་བྱང་ཆུབ་སེམས་དཔའ་གཅིག་གི་གཡོག་བྱའོ། །དེ་ཅིའིཕྱིར་ཞེ་ནའ། ཤིན་དུ་དཀའ་བའི་ལས་བྱེད་པའི་ཕྱིར་རོ། །ཚུལ་གཅིག་པའི་བདོམ་བི་(འདོམ་པའི)གནས། དགེ་བའི་བར་ཆད་བྱེད་ཅིང་རྨ་འབྱིན་པ་ཇི་ལྟ་བུ་ཞེ་ནའ། དད་པའི་སྟོབས་བསྐྱེད་པའི་མདོ་ལས། འཇམ་དཔལ་གང་ལ་ལ་ཞིག་གིས་འཇིག་རྟེན་གྱི་ཁམས་རྣམས་   IOL Tib J 705-6 ཅད་ཀྱི་རྡུལ་ཕྲ་རབ་སྙེད་ཀྱི་སེམས་ཅན་རྣམས་ཀྱི་དགེ་བའི་རྩ་བ་བར་ཆད་བྱེད་པ་བས། གང་གཞན་ཞིག་གིས་དགེ་བསྙེན་སྟོན་པ་གཞན་ལ་མྱི་སྟོན་པ། དགེ་བ་བཅུའི་ལམ་དང༌། ལྡན་པ་གཅིག་གི་དགེ་བའི་རྩ་བའི་བར་ཆད་བྱས་ན། དེ་ནི་དེ་བས་སྡིག་ཆེས་གྲངས་མྱེད་དོ། །ལ་ལ་ཞིག་གིས་འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཕྲ་རབ་ཀྱི་རྡུལ་སྙེད་ཀྱི་དགེ་བསྙེན་རྣམས་ཀྱི་དགེ་བའི་རྩ་བའི་བར་ཆད་བྱས་པ་བས། གང་གཞན་ཞིག་གིས་དགེ་སློང་གཅིག་གི་དགེ་བའི་རྩ་བའི་བར་ཆད་བྱས་ནའ། དེ་ནི་དེ་བས་སྡིག་པ་ཆེས་གྲངས་མྱེད་པར་སྐྱེད་དོ། །དེ་ལྟར་རིམས་བཞིན་དུ། དད་པས་རྗེས་སུ་འབྲང་བ་ནས་བྱང་ཆུབ་སེམས་དཔའ་ཉན་ཐོས་ཀྱི་རྫུ་འཕྲུལ་ལྟ་བུས་འགྲོ་བ་སྟེ། གང་ལ་ལས་འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཕྲ་རབ་ཀྱི་རྡུལ་སྙེད་ཀྱི། ཉན་ཏོས་(ཐོས)ཀྱི་རྫུ་འཕྲུལ་ལྟ་བུས་འགྲོ་བའི་བྱང་ཅུབ་སེམས་དཔའ་རྣམས་ཀྱི་དགེ་བའི་རྩ་བའི་བར་ཆད་བྱས་པ་བས་གང་གཞན་ཞིག་གིས། དེ་བཞིན་གཤེགས་པའི་རྫུ་འཕྲུལ་ལྟ་བུས་འགྲོ་བའི་བྱང་ཆུབ་སེམས་དཔའ་གཅིག་གིས་དགེ་བའི་རྩ་བའི་བར་ཆད་བྱས་སམ། ཁྲོས་སམ། བརྙས་པའི་སེམས་བསྐྱེད་ནའ། དེ་ནི་དེ་བས་སྡིག་པ་ཆེས་གྲངས་མྱེད་པར་སྐྱེད་དོ། །གང་ལ་ལ་ཞིག་གིས་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཕྲ་རབ་ཀྱི་རྡུལ་སྙེད་ཀྱི་སེམས་ཅན་གྱི་དམྱིག་ཕྱུང་སྟེ། དོག་པ་ཐམས་ཅད་ཕྲོགས་པ  * * * * * * * * * *
