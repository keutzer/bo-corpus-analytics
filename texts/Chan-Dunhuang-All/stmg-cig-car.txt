སྟོན་མུན་ཅིག་ཅར་འཇུག་པ་ཡང་༎་དཔེར་རི་རྒྱལ་རྩེ་མོར་ཕྱིན་ན་༼༡༡༨.༥༽་ཀུན་མཐོང་བའི་ཚུལ་གྱིས་ལྟ་བའི་ཐག་བཅད་པ་ཡང་།་གཞལ་བྱ་དང་འཇལ་བྱེད་གདོད་ནས་མ་སྐྱེས་པའི་ཆོས་ཉིད་དུ་།་དོན་ཉིད་ཅིར་ཡང་མ་བཙལ་བ་ཉིད་ཀྱིས་གོ་བར་འདོད་དེ་།་༼༡༡༨.༦༽་དོན་དེ་མཐོང་ན་རིའི་རྒྱལ་པོ་རི་རབ་ཀྱི་རྩེར་ཕྱིན་ན་།་རི་བྲན་མ་བལྟས་གསལ་བ་བཞིན་གོ་བར་བཞེད་དོ་༎་འོན་ཀྱང་བླ་མ་དང་ངེས་པའི་མདོ་སྡེ་ལ་མི་བརྟེན་པ་མ་ཡིན་ཏེ་།་དེ་ཉིད་ཀྱིས་༼༡༡༩.༡༽་རིགས་པ་དང་ལུང་གིས་དེ་ལྟར་སྟོན་ཏེ་།་དེ་ལ་ལྟ་བས་ཐག་བཅད་པ་ཡང་གསུམ་སྟེ་།་བྱ་བ་ཐམས་ཅད་༺ལྟ་བ་རང་གི་ངོ་བོ་།༻་དང་བྲལ་བ་ལ་མཐའ་མེད་པར་ཐག་བཅད་པ་དང་།་༼༡༡༩.༢༽་གཉིས་སུ་མེད་པར་༺དོན་དམ་དེའི་ངོ་བོ་།༻་དོན་དམ་པར་གཅིག་པར་ཐག་བཅད་པ་དང་།་དོན་དེར་ཐམས་ཅད་འདུས་པས་འབྲས་བུ་ལ་རེ་ཐག་མེད་པར་ཐག་བཅད་པའོ་༎་དེ་ཡང་རིགས་པ་༼༡༡༩.༣༽་དང་ལུང་གིས་བཤད་དེ་།  སེམས་ལོན་༺རིག་པས་བསྟེན་།༻་ལས་།  	དང་པོར་ཐག་བཅད་པ་ནི་།་ཡུལ་ལ་མ་བརྟེན་པར་མི་སྐྱེ་།་སེམས་ལ་མ་བརྟེན་པར་ཡུལ་མི་སྣང་སྟེ་།་ཤེས་བྱ་དང་༼༡༡༩.༤༽་ཤེས་བྱེད་ཕན་ཚུན་ལྟོས་ཏེ་།་གྲུབ་པའི་སྣང་བ་མི་འགོག་པ་ནི་ཐབས་སྣང་ལ་ཡང་དག་པར་རང་བཞིན་མེད་པ་ནི་ཤེས་རབ་བོ་༎  ཞེས་འབྱུང་།  མཁན་༺དང་པོ་།༻་པོ་༼༡༡༩.༥༽་ཀིན་༺སུམ་ཅུ་སོ་བཞིས་བསྟན་།༻་ཧུན་ཤེན་ཤེས་བཤད་པ་ལས་།  	སེམས་མཉམ་ན་ཆོས་ཐམས་ཅད་ཀྱང་མཉམ་མོ་༎་ཡང་དག་པ་ཉིད་རིག་ན་སངས་རྒྱས་ཀྱི་ཆོས་མ་ཡིན་པ་གང་ཡང་༼༡༡༩.༦༽་མེད་དོ་།་དོན་གོ་བའི་དུས་ན་ཡང་སེད་ཅིང་ཆགས་པ་མི་སྐྱེ་༎་ཡང་དག་པའི་སྤྱོད་ཡུལ་ཉམས་སུ་མི་ལེན་པའི་ཚེ་ཡང་།་ཤེས་རབ་ཀྱི་ཕ་རོལ་དུ་༼༡༢༠.༡༽་ཕྱིན་པ་དེ་ཉིད་ནི་།་ཡེ་ནས་མཉམ་པ་དམིགས་སུ་མེད་པའི་ཕྱིར་རོ་༎  མཁན་༺གཉིས་པ་།༻་པོ་ཛིང་ཤིན་ཤིའི་བསམ་གཏན་ལས་།  	དྲན་པའི་རྟོག་པ་མི་འབྱུང་བའི་ཏིང་ངེ་༼༡༢༠.༢༽་འཛིན་ཡོངས་སུ་རྫོགས་པས་།་རྟོག་པ་མེད་པའི་ཤེས་རབ་སྐྱེ་སྟེ་།་དེས་ཁམས་གསུམ་ལས་འདས་པར་འགྱུར་རོ་༎ དེདེ མཁན་༺གསུམ་པ་།༻་པོ་སྦབ་ཤན་ཤེས་བཤད་པ་།  	རྣམ་པར་མི་༼༡༢༠.༣༽་རྟོག་པའི་དོན་ཅིག་ཅར་རིག་པ་ནི་སེང་གེའི་རྒྱལ་པོ་དང་འདྲ་སྟེ་།་སེང་གེའི་སྒྲ་བསྒྲགས་པས་།་སྤྱོད་པ་རྣམ་བཞི་བག་མི་ཚའོ་༎  མཁན་༺བཞི་པ་།༻་པོ་ཤེན་ཤེས་བཤད་པ་།  	སེམས་༼༡༢༠.༤༽་གཅིག་མཉམ་ན་ཆོས་ཐམས་ཅད་མ་སྐྱེ་སྟེ་།་དེ་ནི་མྱ་ངན་ལས་འདས་པ་ཞེས་བྱའོ་༎  དའུ་༺བཞི་པ་༻་ཤན་ཤིས་བཤད་པ་།  	སེམས་བཀྲུ་བ་ལ་ཆུ་མི་དགོས་།་སྦྱིན་པ་བཏང་བ་ལ་ནོར་མི་དགོས་།་༼༡༢༠.༥༽་ཡང་དག་པའི་སེམས་ཀྱིས་དམ་པའི་ཆོས་བསྒྲུབ་ན་།་དྲང་པོར་འདུག་པས་དེ་བཞིན་གཤེགས་པ་འཐོབ་བོ་༎  མཁན་༺དྲུག་པ་།༻་པོ་ཐང་བཟང་ཤིན་ཤིས་བཤད་པ་།  	༼༡༢༠.༦༽་ཆོས་གཅིག་རིག་ན་ཆོས་ཐམས་ཅད་མ་ལོག་པའོ་༎་དེ་ནི་ཡང་དག་པའི་ཚོར་བ་ཞེས་བྱའོ་།་དེ་ལྟར་ཚོར་ན་བག་ཆགས་གྱི་ཉོན་མོངས་པ་ཐམས་ཅད་།་མི་སྐྱེ་སྟེ་།་དཔེར་ན་ཆུ་ཁོལ་༼༡༢༡.༡༽་བའི་ནང་དུ་ཆུ་གྲང་བླུགས་ཏེ་ཁོལ་བ་བཞིན་ནོ་༎  མཁན་༺བདུན་པ་།༻་པོ་ཧན་ས་ཅི་ཤེན་ཤིས་བཤད་པ་།  	ལམ་བསྒོམས་པས་སངས་རྒྱས་ཀྱི་སངས་རྒྱས་ཉིད་བལྟས་ན་།་སངས་རྒྱས་མི་མཐོང་བས་༼༡༢༡.༢༽་གོམས་པ་གོམས་པས་སངས་རྒྱས་དང་ཉེ་བར་འགྱུར་རོ་༎  མཁན་༺བརྒྱད་པ་།༻་པོ་ཨ་རྒྱ་རག་ཤིས་བཤད་པ་།  	ཐེག་པ་ཆེན་པོ་ལྟ་བས་ཆུད་པ་ནི་།་འཇིག་རྟེན་ན་འདུས་བྱས་ཐམས་ཅད་འདུས་མ་བྱས་༼༡༢༡.༣༽་སོ་༎་རྟོག་པ་ཐམས་ཅད་ནི་རྟོག་པ་མེད་པ་།་བསམ་པ་ཐམས་ཅད་ནི་བསམ་དུ་མི་རུང་ངོ་༎་དེ་ཅིའི་ཕྱིར་ཞེ་ན་།་ཆོས་ཐམས་ཅད་ནི་ཐོག་མ་ནས་རྣམ་པར་དག་ཅིང་མཉམ་༼༡༢༡.༤༽་པའི་ཕྱིར་རོ་༎  མཁན་༺དགུ་པ་།༻་པོ་ཀ་ལ་ཡན་པར་མས་བཤད་པ་།  	ཅིག་ཅར་འཇུག་པ་ལ་ནི་ཐབས་དེ་།་ཆོས་ཉིད་ཀྱི་རང་བཞིན་ལ་བསྒོམ་མོ་༎་དེ་ལ་ཆོས་ནི་སེམས་།་སེམས་ནི་མི་སྐྱེས་པའོ་༎  ༼༡༢༡.༥༽་མཁན་པོ་བུ་ཆུས་བཤད་པ་།  	མཚན་མའི་ཆོས་ཐམས་ཅད་ནི་མཚན་མ་མེད་ཅེས་ཀྱང་བགྱིད་།་དོན་ཉིད་མཐུན་པའི་རྣམ་པར་མི་རྟོག་པ་ནི་བསམ་པ་ཡོད་ཅེས་འབྱུང་།  སེམས་༼༡༢༡.༦༽་ལོན་ལས་།  	སྣང་སྲིད་ཀྱི་ཆོས་ཐམས་ཅད་ནི་སེམས་ཡིན་ལ་།་སེམས་ནི་ཆོས་ཀྱི་དབྱིངས་རྣམ་པར་དག་པའི་ངང་ཡིན་ལ་།་ཆོས་ནི་རིས་སུ་ཆད་ཅིང་ངེས་པ་མེད་དེ་ཅི་ཡང་མ་ཡིན་།་ཅི་ཡང་༼༡༢༢.༡༽་མ་ཡིན་པའི་དོན་ལས་ཅི་ཡང་བསྟན་དུ་མེད་པས་མ་བཅོས་།་མ་བྱས་།་མ་བཀག་པས་།་མ་འབྲངས་།་རང་བྱུང་རང་ཞིར་བཞག་ཅིང་གཏན་ཚིགས་ཀྱི་རང་བཞིན་མེད་པར་རྟོགས་པ་དང་།་རྟོགས་པ་བྱུང་ཚོར་༼༡༢༢.༢༽་ལན་རེ་ཡང་བཞིན་མེད་པར་རྟོགས་པས་གྲོལ་ཐར་ལན་རེའོ་།  ཞེས་འབྱུང་།  ཡང་  	སེམས་ཅི་འདྲ་བར་འདུག་པ་སེམས་ཀྱིས་སེམས་ཚོལ་གཅིག་།་སེམས་ཀྱིས་སེམས་མི་རྙེད་པར་འགྱུར་རོ་།་སེམས་ཀྱིས་སེམས་༼༡༢༢.༣༽་མ་རྙེད་དང་མ་རྙེད་པ་ཉིད་དམིགས་སུ་མེད་པའོ་༎  ཞེས་འབྱུང་ངོ་།  མཧའ་༺བཅུ་གཅིག་།༻་ཡན་གྱིས་བཤད་པ་།  	ཡོང་ལྟ་བས་ནི་ཕྱི་ནང་གི་ཆོས་བདག་གི་ལུས་དང་སེམས་རང་བྱུང་དང་སྤྱིའི་མཚན་ཉིད་ཤེས་རབ་ཀྱིས་སོ་༼༡༢༢.༤༽་སོར་ཕྱེ་སྟེ་།་རང་གི་མཚན་ཉིད་ནི་མི་རྟག་པ་དང་།་སྡུག་བསྔལ་བ་དང་།་སྤྱིའི་མཚན་ཉིད་ནི་སྟོང་པ་དང་།་བདག་མེད་པར་འཇལ་བར་བགྱིས་ནས་ཞེས་འབྱུང་བ་༎  བསམ་༺བཅུ་གཉིས་།༻་གཏན་གྱི་༼༡༢༢.༥༽་མཁན་པོ་ཁ་ཤན་ཤིས་བཤད་པ་།  	གལ་ཏེ་ཆོས་སོ་ཅོག་ཡུན་དུ་སྟོང་པར་ཤེས་ན་ཤེས་པ་དང་ཤེས་པའི་སྟོང་པར་ཤེས་པར་ནུས་པའི་ཡེ་ཤེས་ཀྱང་སྟོང་པ་སྟེ་།་དེ་བས་ན་ཆོས་དང་༼༡༢༢.༦༽་ཡེ་ཤེས་ཀུན་ཀྱང་སྟོང་པ་ཡིན་པས་།་དེ་ནི་སྟོང་པ་ཉིད་ཀྱང་སྟོང་པ་ཡིན་༺བྱ་བར་ང་ཡང་མ་ཡིན་པ་།༻་ནོ་༎  མཁན་༺བཅུ་གསུམ་།༻་པོ་ཛན་ཤན་ཏིས་བཤད་པ་།  	ཆོས་སོ་ཅོག་ལ་ཐོགས་པ་མེད་པ་ནི་།་ཆོས་ལམ་སྤྱོད་པ་མ་ཡིན་ནོ་༎་༼༡༢༣.༡༽་དེ་ཅིའི་ཕྱིར་ཞེ་ན་།་མིག་གིས་གཟུགས་སོ་ཅོག་མཐོང་ན་།་མིག་གིས་གཟུགས་སོ་ཅོག་ཐོབ་པར་མི་རུང་།་ཚོགས་དྲུག་ཆར་དེད་པ་འདྲ་བས་།  	མདོ་སྡེ་ལས་།  	ཅི་ཡང་ཐོབ་༼༡༢༣.༢༽་པ་མེད་པ་ནི་།་སངས་རྒྱས་ཀྱི་ལུང་སྟོན་ཏོ་༎  	ཡང་  	ཆོས་སོ་ཅོག་ཐོབ་པར་༺ཐོབ་རྒྱུ་མེད་།༻་མི་རུང་བ་ཉིད་ཀྱང་ཐོབ་༺མེད་པ་ལ་མི་འགྲུབ་།༻་པར་མི་རུང་ངོ་༎  མཁན་༺བཅུ་བཞི་།༻་པོ་ཡེན་ཤན་ཤིས་བཤད་པ་།  	མིག་གིས་མཐོང་བའི་གནས་ཉིད་བདེན་པའི་༼༡༢༣.༣༽་མཐའ་ཡིན་ཏེ་།་ཆོས་སོ་ཅོག་ཀྱང་བདེན་པའི་མཐའ་ཡིན་ནོ་།་དེ་ལས་གཞན་དུ་བཙལ་དུ་ཅི་ཡོད་༎  མཁན་༺བཅུ་ལྔ་།༻་པོ་ཨ་ཤེན་ཤིས་བཤད་པ་།  	སེམས་དྲང་པོ་ནི་༼༡༢༣.༤༽་ཆོས་ལམ་ཡིན་ནོ་༎་དེ་ཅིའི་ཕྱིར་ཞེ་ན་།་དྲང་པོར་ཕྱེ་༺བལྟ་བ་།༻་དྲང་པོར་དྲན་༺བསྒོམ་པ་།༻་དྲང་པོར་སྤྱོད་༺སྤྱོད་པ་།༻་ན་།་དེ་ཡན་ཆད་སྟོང་པ་ལ་མི་སྤྱོད་ཅིང་ཐབས་མི་འཚོལ་བའི་ཕྱིར་།་དེ་ནི་གཏན་དུ་ཆོས་ལམ་༼༡༢༣.༥༽་སྤྱོད་པ་ཡིན་ནོ་༎  	མདོ་སྡེ་ལས་ཀྱང་།  		དྲང་པོར་བལྟ་བ་ལ་ནི་མཐོང་༺ཡུལ་དུ་།༻་བ་མེད་༎  		དྲང་པོར་ཐོས་པ་ལ་ནི་ཉན་༺གཞན་ལས་།༻་པ་མེད་༎  		དྲང་པོར་དྲན་པ་ལ་ནི་༺ལུས་ལ་།༻་སེམས་པ་མེད་༎  		༼༡༢༣.༦༽་དྲང་པོར་ལེན་པ་ལ་ནི་སྤྱོད་པ་མེད་༎  		དྲང་པོར་བཤད་པ་ལ་ནི་འཕྲོ་བ་མེད་༎  མཁན་༺བྷུ་དྲག་།༻་པོ་བོ་ལེན་ཤན་ཤིས་སྨྲས་པ་།  	ཆོས་ཀྱི་ངོ་བོ་ཉིད་ལ་ཐེ་ཚོམ་མེད་དེ་༺གཉིས་པ་མེད་པས་།༻་།་༼༡༢༤.༡༽་གཅིག་ཅར་བསྒོམ་པ་ལ་ནི་ཐེ་ཚོམ་མ་ཟ་ཅིག་།  	མདོ་སྡེ་ལས་།  	ཆོས་སོ་ཅོག་ངོ་བོ་ཉིད་ཀྱི་སེམས་མེད་པའི་ཕྱིར་།་དེ་བཞིན་ཉིད་དོ་།་དེ་བཞིན་ཉིད་ཀྱི་ཕྱིར་ངོ་བོ་ཉིད་ཀྱི་སེམས་མེད་དོ་༎  ༼༡༢༤.༢༽་མཁན་པོ་༺བཅུ་བདུན་།༻་ཧང་ཤན་ཤིས་བཤད་པ་།  	ཡོང་ཞིག་བྱེད་དོ་ཅོག་ཀུན་ཀྱང་དེ་བཞིན་ཉིད་དོ་༎་གཟུགས་མཐོང་བ་དང་།་སྒྲ་ཐོས་པ་ཡང་དེ་བཞིན་ཉིད་དོ་།་ཆོས་སོ་ཅོག་ཀྱང་དེ་བཞིན་ཉིད་དོ་༎་ཅིའི་༼༡༢༤.༣༽་ཕྱིར་ན་འགྱུར་བ་མེད་ཅིང་ཐ་དད་པ་མེད་པའི་ཕྱིར་རོ་༎  	མདོ་༺ལུང་།༻་སྡེ་ལས་།  	སེམས་ཅན་ཡང་དེ་བཞིན་ཉིད་།་འཕགས་པ་ཡང་དེ་བཞིན་ཉིད་།་ཆོས་སོ་ཅོག་ཀྱང་དེ་བཞིན་༼༡༢༤.༤༽་ཉིད་ཡིན་ནོ་༎  མཁན་༺བཅོ་བརྒྱད་།༻་པོ་ཀག་ཤན་ཤིས་བཤད་པ་།  	གལ་ཏེ་སེམས་ཅི་ལ་ཡང་མི་རྟོག་པར་གོ་ན་།་དེ་ཉིད་ཆོས་ལམ་གྱི་སྲོལ་ཡིན་ནོ་།་དེ་ཅིའི་ཕྱིར་ཞེ་ན་།་མིག་གིས་གཟུགས་སོ་༼༡༢༤.༥༽་ཅོག་མཐོང་བའི་ཚེ་ན་།་མིག་གི་ངོ་བོ་ཉིད་གྲོལ་ཐར་པའོ་༎་ཚོགས་དྲུག་ཆར་མཐུན་ཏེ་།  	མདོ་༺ལུང་།༻་ལས་།  	ཆོས་སོ་ཅོག་ལ་གཏིང་མ་རྟོགས་པའི་ཕྱིར་།  	གལ་ཏེ་ཆོས་སོ་ཅོག་ཅིག་པ་༼༡༢༤.༦༽་ཡིན་པའི་ཕྱིར་ན་།་དེ་གྲོལ་ཐར་བ་ཡིན་ནོ་༎་ཡིད་ཀྱི་ཆོས་ཡིན་སྤྱོད་ཡུལ་ཡང་ཆོས་ཡིན་།་ཆོས་ཀྱི་ཆོས་ལ་སྡིག་མི་བྱེད་།་བསོད་ནམས་མི་བྱེད་ན་རང་གྲོལ་ཐར་པའོ་༎་ཡང་ཆོས་༼༡༢༥.༡༽་ཀྱི་ཆོས་ལ་བཅིངས་པ་དང་།་གྲོལ་ཐར་པ་མི་མཐོང་ངོ་༎  མཁན་༺བཅུ་དགུ་།༻་པོ་ཤི་ཤན་ཤིས་བཤད་པ་།  	ཆོས་སོ་ཅོག་ཐོགས་པ་མེད་དོ་༎་དེ་ཅིའི་ཕྱིར་ཞེ་ན་།་ཆོས་སོ་ཅོག་ལ་ངེས་པ་༼༡༢༥.༢༽་མེད་པས་༎་དེ་ཉིད་ཐེག་པ་མེད་ཅིང་ཞི་བ་རྫོགས་པ་ཡིན་པའི་ཕྱིར་ཏེ་།  	ཆོས་སོ་ཅོག་ལ་ཟླ་མེད་པས་།་དེ་ཉིད་རང་གི་ངོ་བོ་གྲོལ་ཐར་པའོ་།་ཅིའི་ཕྱིར་ན་མིག་གིས་གཟུགས་མཐོང་བའི་༼༡༢༥.༣༽་ཚེ་ན་།་མི་མཐོང་བ་མེད་ལ་ཡིད་ཀྱིས་རྣམ་པར་ཤེས་པའི་ཚེ་མི་ཤེས་པ་མེད་བསླད་པའི་ཚེ་ན་ཤེས་༺དོན༻་པ་མེད་།་ཤེས་༺འཁྲུལ་།༻་པའི་ཚེ་ན་བསླད་པ་མེད་།་རྨི་༺ཡང་དག་མེད་།༻་ལམ་གྱི་༺དེ་ཡིན་པར་།༻་ཚེ་ན་ཚོར་བ་མེད་།་ཚོར་བའི་༺མ་འཁྲུལ་བའི་དུས་ན་།༻་ཚེ་༼༡༢༥.༤༽་ན་རྨི་ལམ་མེད་པའི་ཕྱིར་རོ་།  	མདོ་༺ལུང་།༻་ལས་།  	ཕལ་པ་མང་པོས་སངས་རྒྱས་ཨ་ཤམ་མཐོང་༺གསལ་བར་།༻་ནས་།་ཕྱིས་༺དེ་ལས་གཞན་པའི་ཆོས་།༻་མ་མཐོང་བ་དང་།་ཆོས་སོ་༼༡༢༥.༥༽་ཅོག་ལ་མིག་དང་རྣ་༺གཉིས་བ་།༻་བའི་ཟླ་མེད་དོ་༎་དེ་ཅིའི་ཕྱིར་ཞེ་ན་།་ཆོས་༺ཐ་དད་མེད་པས་།་ཀུན་གཞི་ཡིད་ཉོན་ཡིད་སྒོ་ལྔ་།༻་ཀྱིས་ཆོས་མི་མཐོང་།་ཆོས་ཀྱིས་ཆོས་མི་ཤེས་པའི་ཕྱིར་རོ་།་ཡང་གཟུགས་༼༡༢༥.༦༽་ཀྱི་རྒྱུ་ལས་རྣམ་པར་ཤེས་བ་མ་སྐྱེ་ན་།་གཟུགས་མི་མཐོང་བ་ཡིན་ནོ་༎  མཁན་༺ཉི་ཤུ་།༻་པོ་ཨམ་ཤན་ཤིས་བཤད་པ་།  	རིག་པ་ལ་གཙང་དམེ་མེད་དོ་༎་སེམས་ལ་མུན་པ་མེད་དོ་༎་༼༡༢༦.༡༽་སེམས་ཀྱིས་ཆོས་མི་ཤེས་ན་།་ཆོས་ཀྱིས་བདག་བཅིངས་ཀྱི་།་ཤེས་པ་ཡང་མེད་ལ་།་བསླད་པར་ཤེས་པ་མེད་དེ་།་དེ་ནི་ཤེས་པ་ཆེན་པོའོ་༎  མཁན་༺ཉེར་གཅིག་།༻་པོ་ཨིན་ཤན་ཤིས་བཤད་པ་།  	༼༡༢༦.༢༽་གཞན་ལས་བཤད་པ་རྣམ་པར་ཤེས་པ་དྲུག་མི་བདེན་པའི་འདུ་ཤེས་ཡིན་ནོ་།་རྣམ་བཞིས་བླང་དོར་བྱས་པ་དང་།་དེའི་མིང་ནི་བདུད་ཀྱི་ལས་ཞེས་བྱའོ་༎  མཁན་༺ཉེར་གཉིས་།༻་པོ་ཆེན་པོས་བཤད་པ་།  	༼༡༢༦.༣༽་འདུ་ཤེས་ག-ཡོས་པའི་ཚེ་ག-ཡོ་བ་མེད་ན་དེ་ཉིད་སངས་རྒྱས་ཀྱི་ཆོས་ཡིན་ནོ་།་སེམས་ཡང་དག་པ་དང་མཉམ་སྙོམས་པ་དང་།་བྱང་ཆུབ་ཀྱི་སེམས་ལ་འཇུག་པ་ཀྱང་ཆོས་ཀྱི་ངོ་བོ་༼༡༢༦.༤༽་ཉིད་དང་གཅིག་ཏུ་མཐུན་པ་སྟེ་།་བསླད་པའི་མི་ནི་རྣམ་པར་ཤེས་པ་དྲུག་གིས་།་མྱ་ངན་འཁྲུགས་པ་བྱེད་ཞེས་འཆད་༎  མཁན་༺ཉེར་གསུམ་།༻་པོ་ཧྱའུ་གྱའུ་ཤན་གྱིས་བཤད་པ་།  	སེམས་དང་རྣམ་པར་༼༡༢༦.༥༽་ཤེས་པའི་རང་བཞིན་ངོ་བོ་ཉིད་ཀྱི་ཡང་དག་པར་ཡིན་པར་རྟོགས་ན་།་སེམས་ཀྱི་དམིགས་པའི་གནས་སོ་ཅོག་སངས་རྒྱས་ཀྱི་ཞིང་དང་མྱ་ངན་ལས་འདས་པ་ཡིན་ཏེ་།་སེམས་༼༡༢༦.༦༽་ཀྱི་ཡུལ་ལོ་ཅོག་ཏུ་རྟོགས་པས་།་སངས་རྒྱས་ཀྱི་ཡུལ་ལོ་ཅོག་ཏུ་རྟོག་པ་སངས་རྒྱས་ཆོས་མ་ཡིན་པ་མེད་དོ་༎  བསམ་གཏན་གྱི་མཁན་པོ་ཤི་ཤན་གྱིས་བཤད་པ་།  	མ་རབས་༺མ་རབས་ཀྱི་སེམས་སངས་རྒྱས་ཀྱི་ཕྱིར་འབྲེང་།༻་དང་།་འཕགས་༼༡༢༧.༡༽་པའི་སྒོ་གཉིས་ཐོག་མ་མེད་པ་ནས་ལུགས་གཅིག་སྟེ་།་མ་རབས་ནི་།་འཕགས་པའི་རྒྱུ་ཞེས་བྱ་སྟེ་།་འཕགས་པ་ནི་མ་རབས་ཀྱི་འབྲས་བུ་ཞེས་བྱའོ་༎་རྒྱུ་དང་འབྲས་༼༡༢༧.༢༽་བུ་གཅིག་ལ་གཅིག་ལྟོས་པས་།་དགེ་མི་དགེ་ལས་མི་འདའ་སྟེ་།་དགེའོ་ཅོག་ནི་འཕགས་པའི་ཡེ་ཤེས་ལས་འབྱུང་།་མི་དགེ་བ་ནི་བླུན་པོ་ལས་འབྱུང་ངོ་༎  	མདོ་སྡེ་ལས་།  		ང་དང་གང་ཟག་༼༡༢༧.༣༽་མེད་མོས་ཀྱི་།  		དགེ་དང་མི་དགེའི་ལས་མི་གཏོར་།  	ཞེས་པས་།་ཁྲིམས་༺རྩ་བ་ལྔ་།༻་ལྔ་བསྲུང་ན་ངེས་པར་མི་ལུས་ཐོབ་།་སྟོང་པ་ལ་རྟོག་སྟེ་།་ཆོས་ལམ་སྤྱད་ན་ངེས་པར་དགྲ་བཅོམ་པའི་འབྲས་བུ་ཐོབ་༎  ༼༡༢༧.༤༽་མཁན་༺ཉེར་ལྔ་།༻་པོ་ཤི་ཤན་ཤིས་བཤད་པ་།  	ཆོས་སོ་ཅོག་ཀུན་ཀྱང་སངས་རྒྱས་ཀྱི་ཆོས་ཡིན་པར་ཤེས་ན་དེ་ཉིད་ཆོས་ཀྱི་མིག་ཅེས་བྱ་།་ག-ཡོས་ཤིང་བྱས་སོ་ཅོག་ཀུན་བྱང་ཆུབ་༼༡༢༧.༥༽་ཡིན་པས་ཡང་དག་པའི་སེམས་བཞིན་དུ་སངས་རྒྱས་ཀྱི་ཆོས་ལམ་དུ་ཕྱིན་ཏེ་མི་དངངས་མི་སྐྲག་ན་གནས་སོ་ཅོག་ཀུན་ཀྱང་འདྲའོ་༎  མཁན་༺ཉེར་དྲུག་།༻་པོ་ཕག་དོ་ཤན་ཤིས་བཤད་པ་།  	༼༡༢༧.༦༽་ཀུན་རྫོབ་ཀྱི་བདེན་པ་ཡོད་པས་སྟོང་པ་མ་ཡིན་།་དགྲ་བཅོམ་པའི་འབྲས་བུ་མེད་པས་ན་ཡོད་པ་མ་ཡིན་པ་།་བདེན་པ་གཉིས་ནི་གཉིས་ཀྱི་ཕྱིར་གཅིག་མ་ཡིན་།་འཕགས་༼༡༢༨.༡༽་པས་གཟིགས་ན་སྟོང་པས་ན་གཉིས་སུ་མེད་པའོ་༎  མཁན་༺ཉེར་བདུན་།༻་པོ་འཛི་ཤན་ཤིས་བཤད་པ་།  	བསླད་པའི་མིས་ནི་སྡིག་མེད་པའི་ལས་སྡིག་ཏུ་མཐོང་ངོ་༎་ཤེས་པའི་མིས་ནི་སྡིག་གིས་༼༡༢༨.༢༽་གནས་ཉིད་ལ་སྡིག་མེད་པར་རིག་གོ་༎  མཁན་༺ཉེར་བརྒྱད་།༻་པོ་ཡན་ཤན་ཤིས་བཤད་པ་།  	མདོ་སྡེ་དང་བཤད་པ་ཀུན་ཀྱང་སེམས་ག-ཡོ་བའི་ཆོས་ཡིན་ནོ་།་གལ་ཏེ་ཆོས་ལམ་གྱི་སེམས་༼༡༢༨.༣༽་ག-ཡོས་པ་ཡིན་ན་ཡང་དེ་ག-ཡོ་རྒྱུའི་སེམས་ག-ཡོས་པའོ་།་གཞན་ལྟ་སྨོས་ཀྱང་ཅི་དགོས་།་གལ་ཏེ་སེམས་མི་ག-ཡོ་ན་།་བསམ་གཏན་བསྒོམ་ཅི་དགོས་།་ག-ཡོ་རྒྱུའི་༼༡༢༨.༤༽་སེམས་མི་ག-ཡོ་ན་།་དྲང་པོར་བསམ་ཞིང་ཉོན་མོངས་ཅི་དགོས་།་གལ་ཏེ་བྱང་ཆུབ་ཀྱི་སེམས་མི་ག-ཡོ་ཞིང་ཤེས་རབ་དང་ཤེས་པ་མི་ཚོལ་ན་ལས་དང་དོན་ཐམས་ཅད་ཟད་དོ་༎  བསམ་༼༡༢༨.༥༽་གཏན་གྱི་མཁན་པོ་ཧན་ཤན་ཤིས་བཤད་པ་།  	སེམས་ནི་ཆོས་ལམ་གྱི་ངོ་བོ་ཡིན་།་ལུས་ནི་ཆོས་ལམ་གྱི་སྣོད་ཡིན་།་དགེ་བའི་བཤེས་གཉེན་ནི་རྐྱེན་གྱིས་བྱུང་བ་ཡིན་ནོ་༎་༼༡༢༨.༦༽་སེམས་བདེ་ན་ཡུལ་ཡང་བདེ་སྟེ་།་མཐའ་གཉིས་ལ་བླང་དོར་མེད་ན་ཁམས་བཅོ་བརྒྱད་ལ་བལྟའོ་༎  མཁན་༺སུམ་ཅུ་།༻་པོ་ཤན་ཤིས་བཤད་པ་།  	བདག་གི་ཡིད་ཀྱི་ཡང་དག་པའི་ཆོས་ཤེས་༼༡༢༩.༡༽་ན་།་དེའི་དོན་ལ་ཟབ་མི་ཟབ་དང་།་ག-ཡོ་མི་ག-ཡོ་མེད་དེ་།་ཆོས་ལམ་དང་མི་འགལ་བས་ཐོབ་པ་དང་།་སྟོར་བའི་གནས་མི་མཐོང་ངོ་༎  མཁན་༺སོ་གཅིག་།༻་པོ་༼༡༢༩.༢༽་ཧྱེ་ཁས་བཤད་པ་།  	མཁས་ད་ལྟར་གྱི་ལྔ་ཕུང་ཉིད་ཡོངས་སུ་རྫོགས་པའི་མྱ་ངན་ལས་འདས་པར་ཤེས་ཤིང་།་ལུས་དང་སེམས་ནི་སྤྱོད་དོ་ཅོག་དང་ལྡན་པ་ནི་།་གཞུང་ཆེན་༼༡༢༩.༣༽་པོ་དང་ལྡན་པ་ཡིན་ཏེ་།་གལ་ཏེ་དེ་ལྟར་ཤེས་ན་མྱ་ངན་གྱི་ནང་ན་རྣམ་པར་དག་པའི་རིན་པོ་ཆེ་མཐོང་ཞིང་སེམས་ཅན་ཐམས་ཅད་ཀྱི་མུན་པ་བསལ་བར་ཡང་བྱེད་དོ་།  མཁན་༺ས་གཉིས་།༻་པོ་༼༡༢༩.༤༽་ལང་ཤན་ཤིས་བཤད་པ་།  	ཆོས་རྣམས་ཀྱི་དོན་རིག་ན་བདེན་པ་ན་མཐུན་པ་དང་།་ཐ་དད་པ་ཡང་མེད་དོ་།་མངོན་པ་དང་མི་མངོན་པའི་ཚིག་ནི་།་བཙུམས་པ་༺མ་འཕྲོ་།༻་དང་།་ཕྱེ་༺འཕྲོ་།༻་བ་མེད་པ་༼༡༢༩.༥༽་རྣམ་པ་གཉིས་ཡོད་དེ་།་བཙུམས་པའི་དོན་ནི་སེམས་ག-ཡོ་བ་མི་མཐོང་།་སྤྱོད་པ་དང་ཤེས་པ་ལ་མི་རྟོག་ཅིང་བྱེད་དོ་ཅོག་ལའང་མི་གནས་ཏེ་།་ངོ་བོ་ཉིད་ཀྱིས་སངས་རྒྱས་ཀྱི་ཆོས་ལ་གནས་༼༡༢༩.༦༽་པའོ་།་སེམས་ཕྱེ་ན་ཡུལ་གཞན་ལ་གཏོགས་པ་སྟེ་།་དེ་ནི་ཁེ་ག-ཡོགས་ཀྱི་༺རྒྱུ་འབྲས་གཉིས་མེད་འབྲེལ་པ་།༻་མན་ངག་ཞེས་ཀྱང་བྱ་སྟེ་།་རྒྱུ་དང་འབྲས་བུར་འདུས་པའོ་།་ཡིན་པ་དང་མ་ཡིན་པས་བཅིངས་པ་རང་༼༡༣༠.༡༽་དབང་མ་ཐོབ་ཕྱེ་བའི་དོན་ཞེས་བྱའོ་།  ༺སོ་གསུམ་།༻་མཁན་པོ་མཧའ་ཤན་ཤིས་བཤད་པ་།  	ཤེས་པའི་ཚེ་ན་ནི་འཇིག་རྟེན་དང་འཇིག་རྟེན་ལས་འདས་པའང་མི་སྟོང་པ་འབའ་ཞིག་ཡོད་དུ་ཟད་ཀྱི་།་༼༡༣༠.༢༽་བདེན་པར་ན་འཇིག་རྟེན་དང་འཇིག་རྟེན་ལས་འདས་པ་ཐོབ་པ་མེད་དོ་།  རྒྱ་ལུང་ཆེན་པོ་ལས་།  	གལ་ཏེ་མི་བདེན་པ་སྤངས་༺འདོད་པ་མེད་།༻་ཏེ་།་ཡང་དག་པ་ལ་ཕྱོགས་ཤིང་རྟོགས་པ་སྤངས་ཏེ་།་༼༡༣༠.༣༽་ལྷམ་མེར་གནས་པ་བདག་དང་གཞན་ཡང་མེད་།་མ་རབས་དང་།་འཕགས་པ་ཡང་མཉམ་ཞིང་གཅིག་སྟེ་།་མི་འགྱུར་བརྟན་པར་གནས་ན་།་དེ་ཕན་ཆད་ཡི་གེ་བསྟན་པའི་༼༡༣༠.༤༽་རྗེས་སུ་མི་འབྲང་༺ཐ་སྙད་ཀྱི་རྗེས་སུ་།༻་ངོ་།  ཡང་༺ལོ་རྒྱུས་།༻་  	མི་ཞིག་གིས་སྨྲས་པ་།་ཆོས་སོ་ཅོག་ཡོད་པ་མ་ཡིན་ནོ་།་བཤད་པ་ཁྱོད་ཀྱིས་མེད་པར་མཐོང་ངམ་།་ཡོད་པ་ལས་མེད་པར་གྱུར་ན་།་མེད་པ་ལས་༼༡༣༠.༥༽་ཡོད་༺ལྟོས་པ་ཡོད་པའི་ཕྱིར་།༻་པར་འགྱུར་པས་།་དེ་ཉིད་ཁྱོད་ཀྱིས་ཡོད་པའོ་།  	མི་ཞིག་གིས་སྨྲས་པ་།་བདག་གིས་ཆོས་སོ་ཅོག་མ་སྐྱེས་པར་མཐོང་ངོ་།་བཤད་པ་ཁྱོད་ཀྱིས་མ་༼༡༣༠.༦༽་སྐྱེས་པར་མཐོང་ངམ་།་སྐྱེས་པ་ལས་སྐྱེས་པར་འགྱུར་ན་།་མ་སྐྱེས་པ་ལས་སྐྱེས་པར་འགྱུར་པས་།་དེ་ཉིད་ཁྱོད་ཀྱིས་སྐྱེས་པའོ་།  	ཡང་སྨྲས་པ་།་བདག་གིས་༼༡༣༡.༡༽་ཆོས་སོ་ཅོག་ལ་སེམས་མེད་པར་མཐོང་ངོ་།་བཤད་པ་ཁྱོད་ཀྱིས་སེམས་མེད་པར་མཐོང་ངམ་།་སེམས་ལས་མེད་པར་གྱུར་ན་།་སེམས་མེད་པ་ལས་༼༡༣༡.༢༽་ཡོད་པར་གྱུར་པས་།་དེ་ཉིད་ཁྱོད་ཀྱི་སེམས་ཡིན་ནོ་།  	མཁན་༺སོ་བཞི་།༻་པོ་ཆེན་པོས་བཤད་པ་།  	མི་ཤེས་ན་མི་ཆོས་༺ཡུལ་ཤོལ་ཞེས་ཕར་འབྲེང་།༻་ལ་འབྲང་།་ཤེས་ན་ནི་ཆོས་མི་༺ཡུལ་རང་ཤེས་པའི་ཕྱིར་འོང་ངོ་།༻་ལ་འབྲང་ངོ་།་ཤེས་ན་ནི་རྣམ་པར་ཤེས་༼༡༣༡.༣༽་པ་གཟུགས་སུ་འདུ་༺རྟོག་མེད་དུ་།༻་།་བསླད་ན་ནི་གཟུགས་རྣམ་པར་ཤེས་༺རྟོག་པ་ལ་།༻་པ་ལ་འདུའོ་།  	གཟུགས་ཀྱི་རྒྱུ་ལས་རྣམ་པར་ཤེས་པ་བསྐྱེད་༼༡༣༡.༤༽་པ་མ་ལགས་ཏེ་།་དེ་ནི་གཟུགས་མི་མཐོང་༺ཕྱི་རོལ་དངོས་པོ་མེད་།༻་བ་ཞེས་བྱ་།  ཅེས་འབྱུང་ངོ་༎  དེ་ཉིད་ལས་བཤད་པ་།  	འཕགས་པའི་མི་སེམས་༺བཟང་པོ།༻་ནམ་མཁའ་སྟོང་པ་དང་འདྲ་སྟེ་།་༼༡༣༡.༥༽་སྐྱེ་འགག་མེད་པར་མཐོང་བ་ནི་བྱང་ཆུབ་སེམས་ཅེས་བྱ་ལ་།་སེམས་ནམ་མཁའ་སྟོང་པ་དང་འདྲ་ན་བྱང་ཆུབ་ཀྱང་མེད་དོ་།  	མདོ་ལས་།  	གང་ལ་ལ་༼༡༣༡.༦༽་ཞིག་གི་ཤེས་རབ་ཀྱི་མིག་གིས་སངས་རྒྱས་ཀྱི་ཆོས་ཀྱི་སྐུ་མཐོང་ན་དེ་ནི་སངས་རྒྱས་མཐོང་བའོ་༎  	ཞེས་འབྱུང་བ་ནི་།་དགེ་སློང་མ་ཨུད་པ་ལའི་༺ཟུ་སྐུར་།༻་མདོག་ལྟ་བུའམ་།་རབ་འབྱོར་༺སྟོང་པ་བསྒོམ་།༻་ལྟ་༼༡༣༢.༡༽་བུའོ་།  སེམས་ལོན་ལས་།  		ཀུན་རྫོབ་དོན་དམ་དབྱེར་མེད་ན་༎  		ཀུན་རྫོབ་ཁོ་ནར་བདག་གི་སྨྲ་༎  		དོན་དམ་ཡང་དག་བདག་མི་འཆད་༎  		ཆོས་རྣམས་ཐམས་ཅད་གྲུབ་མེད་ན་༎  		ཐུགས་༼༡༣༢.༢༽་རྗེ་ཡེ་ཤེས་ཅི་ལས་སྐྱེས་༎  		སྐྱེ་མེད་འགག་མེད་ཡོངས་ཤེས་ན་༎  		མ་སྐྱེས་ཡེ་ཤེས་ལྡན་ཞེས་བྱ་༎  ཞེས་འབྱུང་།  ལོ་ཙའ་བ་ཀ་བ་དཔལ་བརྩེགས་ཀྱིས་༺བསྒོམ་པའི་རིམ་པ་ལ་རྫོགས་པ་སྟེ་གོང་དུའང་ཤེས་པར་བྱའོ་།༻་མཛད་པའི་།  		འཇིག་རྟེན་༼༡༣༢.༣༽་ཐམས་ཅད་ཡོངས་བཏང་སྟེ་།  		རྡུལ་ཙམ་འཛིན་པའི་སེམས་མེད་པས་༎  		སྦྱིན་པའི་ཕ་རོལ་ཕྱིན་པ་རྫོགས་༎  		ཉེས་པ་རྡུལ་ཙམ་མི་འབྱུང་བས་༎  		༼༡༣༢.༤༽་ཚུལ་ཁྲིམས་ཕ་རོལ་ཕྱིན་པ་རྫོགས་༎  		ཆོས་ཀྱི་དབྱིངས་ལ་བཟོད་པས་ན་༎  		བཟོད་པའི་ཕ་རོལ་ཕྱིན་པ་རྫོགས་༎  		དེ་ཉིད་དོན་ལས་མི་ག-ཡོ་བས་༎  		བརྩོན་འགྲུས་ཕ་༼༡༣༢.༥༽་རོལ་ཕྱིན་པ་རྫོགས་༎  		མཉམ་ཉིད་མི་ག-ཡོ་བདག་མེད་པས་༎  		བསམ་གཏན་ཕ་རོལ་ཕྱིན་པ་རྫོགས་༎  		དམིགས་མེད་དོན་ལ་རང་རིག་པས་༎  		ཤེས་རབ་ཕ་རོལ་ཕྱིན་པ་རྫོགས་༎  ༼༡༣༢.༦༽་ཞེས་པ་ལ་སོགས་པའི་རིགས༼རིགས༏་རིག་སམག༽་པ་རྒྱ་ཆེར་འབྱུང་ངོ་  ལུང་གི་༺ལྟ་བ་།༻་གཏན་ཚིགས་མདོ་དག་ལས་༎་འབྱུང་བ་ཉུང་བ་ཙམ་གསོལ་ཏེ་།་ཡིད་ཆེས་པར་བྱ་བའི་ཕྱིར་རོ་༎  དེ་ཡང་ཆོས་འབྱུང་བ་མེད་པའི་༼༡༣༣.༡༽་མདོ་ལས་།  		འདོད་ཆགས་མི་དམིགས་དེ་བཞིན་ཞེ་སྡང་དང་༎  		གཏི་མུག་འདི་ལ་ནམ་ཡང་མི་དམིགས་ཏེ་༎  		ཆོས་རྣམས་ཀུན་ཀྱང་ནམ་མཁའ་འདྲ་༼༡༣༣.༢༽་བ་ཞེས་༎  		དེ་ལྟར་གང་ཤེས་དེ་ནི་རྒྱལ་བར་འགྱུར་༎  		ལྟ་དང་ལྟ་མེད་གཉི་ག་ཚུལ་གཅིག་ཏེ་༎  		མཉམ་དང་མི་མཉམ་དེ་བཞིན་མཉམ་པ་ཡིན་༎  འཇམ་དཔལ་གསང་བའི་མདོ་སྡེ་ལས་༎  		༼༡༣༣.༣༽་མཁས་པ་ཅུང་ཟད་མི་རྟོག་སྟེ་༎  		སྟོང་པ་ཇི་བཞིན་སྤྱོད་ཡུལ་ལོ་༎  		རྟོག་པ་མེད་པ་མྱ་ངན་འདས་༎  		རང་གི་རང་བཞིན་དེ་ཤེས་པས་༎  		དེ་ནི་ཡེ་ཤེས་ལྡན་ཞེས་བྱ་༎  		དེ་ནི་རྟོག་མེད་ཡེ་༼༡༣༣.༤༽་ཤེས་སོ་།  		ཡེ་ཤེས་ཀྱི་ནི་ཡེ་ཤེས་བརྗོད་༎  		ཡེ་ཤེས་བརྗོད་པ་རྣམས་ཀྱང་གསོག་༺ཡང་དག་ཏུ་གྲུབ་པ་མེད་།༻་༎  		ཡེ་ཤེས་འདི་ལྟར་གང་བརྗོད་པ་༎  		དེ་ནི་ཡེ་ཤེས་ལྡན་ཞེས་བྱ་༎  པུན་ཏ་རི་ཀའི་མདོ་༼༡༣༣.༥༽་ལས་།  	བླ་ན་མེད་པའི་རིན་པོ་ཆེ་ནི་མི་བཙལ་བར་རང་ལས་རྙེད་པར་འགྱུར་རོ་༎  		ཡང་དག་ཡེ་ཤེས་ཞེས་བརྗོད་པའི་༎  		ཡེ་ཤེས་བརྗོད་པ་ཉིད་ཀྱང་གསོག་།  ༼༡༣༣.༦༽་རིན་པོ་ཆེ་མཐའི་མདོ་ལས་།  	བཅོམ་ལྡན་འདས་བསྒོམ་པ་ཞེས་བྱ་བ་དེ་ནི་།་བསྒོམ་དུ་མ་མཆིས་པའི་ཚིག་བླ་དྭགས་སོ་༎  འཇམ་དཔལ་སྤྲུལ་པའི་ལེའུ་ལས་།  	ལྷའི་བུས་༼༡༣༤.༡༽་སྨྲས་པ་།་འཇམ་དཔལ་མཉམ་པ་ཉིད་ལས་མི་མཉམ་པ་གང་ཡང་མེད་དོ་༎  	འཇམ་དཔལ་གྱིས་སྨྲས་པ་།་མཉམ་པ་ཉིད་གང་དང་མཉམ་པ་དེ་དང་མཚམས་མེད་པ་མཉམ་མོ་༎  ༼༡༣༤.༢༽་དཀོན་མཆོག་བརྩེགས་པ་ལས་།  	འོད་སྲུངས་སེམས་ནི་ཕྱི་ནའང་མེད་༺ནང་ནའང་།༻་གཉི་ག་མེད་པ་ལ་མི་དམིགས་པ་།  ཀུན་ནས་སྒོའི་ལེའུ་ལས་།  		འདོད་ཆགས་ནམ་མཁའ་འདྲ་བས་ན་༎  		༼༡༣༤.༣༽་སུ་ལའང་དེ་ལ་གྲོལ་བ་མེད་༎  		གྲོལ་ཞིང་རྣམ་གྲོལ་ཕུན་སུམ་ཚོགས་༎  		ཆོས་རྣམས་མྱ་ངན་འདས་དང་འདྲ་༎  འགྱོད་ཚངས་ལས་།  		ཡང་དག་ཉིད་ལ་ཡང་དག་བལྟ་༎  		༼༡༣༤.༤༽་ཡང་དག་མཐོང་ནས་རྣམ་པར་གྲོལ་།  		འདི་ནི་འགྱོད་ཚངས་མཆོག་ཡིན་ནོ་༎  འབྱུང་བ་མེད་པའི་མདོ་ལས་།  	འཇམ་དཔལ་གང་གིས་ཆོས་ཐམས་ཅད་སྐྱེ་བ་དང་།་འཇིག་༼༡༣༤.༥༽་པ་བྲལ་ཞིང་།་ཤེས་པ་དང་མི་ཤེས་པ་དང་བྲལ་བ་སྟེ་།་རང་བཞིན་གྱིས་སྟོང་པར་མཐོང་༺དབང་པོ་ལྔ་ཡང་དེ་ཉིད་ལ་རྫོགས་པར་བསྟན་།༻་ན་།་དེ་ནི་ཤེས་རབ་ཀྱི་དབང་པོའོ་།  	འཇམ་དཔལ་ཆོས་ཐམས་ཅད་རང་བཞིན་གྱིས་མ་བྱུང་༼༡༣༤.༦༽་བའི་ཕྱིར་།་མ་སྐྱེས་པར་མཐོང་ན་དེ་ནི་དད་པའི་དབང་པོའོ་།  	འཇམ་དཔལ་གང་གྱིས་ཉེ་བ་དང་རིང་བའི་འདུ་ཤེས་དང་བྲལ་བའི་ཕྱིར་།་ཆོས་ཐམས་༼༡༣༥.༡༽་ཅད་ལ་མི་སེམས་གཏོང་ན་།་དེ་ནི་བརྩོན་འགྲུས་ཀྱི་དབང་པོའོ་༎  	འཇམ་དཔལ་གང་གྱིས་ཆོས་ཐམས་ཅད་ལ་མི་སེམས་པ་འདི་ནི་ཏིང་ངེ་འཛིན་༼༡༣༥.༢༽་གྱི་དབང་པོའོ་༎  ཡང་  	འཇམ་དཔལ་གང་གིས་ལུས་ནམ་མཁའ་དང་མཉམ་པར་མཐོང་ན་།་དེ་ནི་ལུས་ལ་ལུས་ཀྱི་རྗེས་སུ་བལྟ་བའི་དྲན་པ་ཉེ་བར་བཞག་པའོ་༎  	འཇམ་༼༡༣༥.༣༽་དཔལ་གང་གིས་ཚོར་བ་ཕྱི་ནང་གཉི་ག་མེད་པར་མི་དམིགས་ན་།་དེ་ནི་ཚོར་བ་ལ་ཚོར་བའི་རྗེས་སུ་བལྟ་བའི་དྲན་པ་ཉེ་བར་གཞག་པའོ་༎  	འཇམ་དཔལ་གང་གིས་སེམས་༼༡༣༥.༤༽་མིང་ཙམ་དུ་ཤེས་ན་།་དེ་ནི་སེམས་ཀྱིས་སེམས་ཀྱི་རྗེས་སུ་བལྟ་བའི་དྲན་པ་ཉེ་བར་གཞག་པའོ་༎  	འཇམ་དཔལ་གང་གིས་དགེ་བའི་ཆོས་ལ་དམིགས་ན་།་དེ་ནི་ཆོས་༼༡༣༥.༥༽་ལ་ཆོས་ཀྱི་རྗེས་སུ་བལྟ་བའི་དྲན་པ་ཉེ་བར་གཞག་པ་ཞེས་བྱའོ་༎  ཡང་  	འཇམ་དཔལ་།་གང་གིས་༺འཕགས་པའི་ལམ་ཡན་ལག་བརྒྱད་པ་ཡང་རྫོགས་པར་བསྟན་།༻་ཆོས་ཐམས་ཅད་མི་མཉམ་པ་མེད་ཅིང་གཉིས་སུ་མེད་དེ་༎་གཉིས་༼༡༣༥.༦༽་སུ་བྱར་མེད་པར་མཐོང་བ་འདི་ནི་ཡང་དག་པའི་བལྟ་བའོ་༎  	འཇམ་དཔལ་གང་གིས་ཆོས་ཐམས་ཅད་མཐོང་བ་མེད་པའི་ཚུལ་གྱིས་༎་བརྟག་ཏུ་མེད་ཅིང་རྣམ་པར་བརྟག་༼༡༣༦.༡༽་ཏུ་མེད་པ་།་ཡོངས་སུ་བརྟག་ཏུ་མེད་པར་མཐོང་བ་འདི་ནི་ཡང་དག་པའི་རྟོག་པའོ་༎  	འཇམ་དཔལ་གང་གིས་བརྗོད་དུ་མེད་པར་མཉམ་པ་ཉིད་ཤིན་ཏུ་བསྒོམ་པའི་ཕྱིར་།་༼༡༣༦.༢༽་ཆོས་ཐམས་ཅད་བརྗོད་དུ་མེད་པར་མཐོང་བ་འདི་ནི་ཡང་དག་པའི་ངག་གོ་༎  	འཇམ་དཔལ་གང་གིས་བྱེད་པ་མི་དམིགས་པའི་ཕྱིར་བྱ་བ་མེད་ཅིང་བྱེད་པ་མི་དམིགས་པར་མཐོང་བ་༼༡༣༦.༣༽་འདི་ནི་ཡང་དག་པའི་ལས་ཀྱི་མཐའ་བོ་༎  	འཇམ་དཔལ་གང་གིས་འཚོ་བ་མཉམ་པ་ཉིད་ལ་གནས་པའི་ཕྱིར་།་ཆོས་ཐམས་ཅད་མི་ཚོགས་མི་བྲི་བ་འདི་ནི་ཡང་དག་པའི་འཚོ་བའོ་༎  	༼༡༣༦.༤༽་འཇམ་དཔལ་བཙལ་བ་མེད་ཅིང་སྒྲུབ་པ་མེད་པའི་ཚུལ་གྱིས་།་ཆོས་ཐམས་ཅད་ཡོངས་སུ་བསྒྲུབ་པ་མེད་པ་འདི་ནི་།་ཡང་དག་པའི་རྩོལ་བའོ་༎  	འཇམ་དཔལ་གང་གིས་དྲན་༼༡༣༦.༥༽་པའི་ལས་ཀྱིས་དབེན་པའི་ཕྱིར་།་ཆོས་ཐམས་ཅད་ཡིད་ལ་མི་བྱེད་ཅིང་དྲན་པ་མེད་པ་འདི་ནི་ཡང་དག་པའི་དྲན་པའོ་༎  	འཇམ་དཔལ་ཆོས་ཐམས་ཅད་མི་དམིགས་པའི་ཕྱིར་།་༼༡༣༦.༦༽་རང་བཞིན་གྱིས་མཉམ་པར་གཞག་ཅིང་འཁྲུལ་པ་མེད་པ་ལ་།་དམིགས་པར་མཐོང་བ་ནི་།་ཡང་དག་པའི་ཏིང་ངེ་འཛིན་ཏོ་༎  ཞེས་པ་རྒྱ་ཆེར་འབྱུང་ངོ་།  འབྱུང་བ་མེད་པ་༼༡༣༧.༡༽་ལས་།  		སྡིག་སེམས་མུ་སྟེགས་ཅན་གྱིས་གང་བརྗོད་དང་།  		སངས་རྒྱས་རྣམས་ཀྱིས་གསུངས་བཀའ་སྩལ་པ  		དེ་དག་ཐ་དད་ཚུལ་༼༡༣༧.༢༽་འགྱུར་མེད་པ་སྟེ་།  		དེ་ལྟར་ཤེས་ན་དེ་ནི་མགོན་པོར་འགྱུར་།  མདོ་དེ་ཉིད་ལས་།  	འཇམ་དཔལ་སེམས་ཅན་ཐམས་ཅད་བྱང་ཆུབ་སྙིང་པོ་ཞེས་བྱ་བ་འདི་ནི་།་ཆོས་ཐམས་ཅད་༼༡༣༧.༣༽་ཞི་བའི་སྙིང་པོའོ་།་ཆོས་ཐམས་ཅད་སྐྱེ་བ་མེད་པའི་སྙིང་པོའོ་།་ཆོས་ཐམས་ཅད་བཟུང་དུ་མེད་པའི་སྙིང་པོའོ་།་འཇམ་དཔལ་དེ་ནི་བྱང་ཆུབ་སྙིང་པོའི་ཚིག་གོ་༎  དྲི་མ་༼༡༣༧.༤༽་མེད་པར་གྲགས་པ་ལས་།  	རིགས་ཀྱི་བུ་བྱང་ཆུབ་ཀྱི་སྙིང་པོ་ཞེས་བྱ་བ་དེ་ནི་བཅོས་མ་མ་ཡིན་པའི་ཕྱིར་བསམ་པའི་སྙིང་པོའོ་།་རྩོལ་བ་ལས་བསྒྲལ་བའི་ཕྱིར་དེ་ནི་སྦྱོར་༼༡༣༧.༥༽་བའི་སྙིང་པོའོ་།་ཁྱད་པར་ཁོང་དུ་ཆུད་པའི་ཕྱིར་།་དེ་ནི་ལྷག་པའི་བསམ་པའི་སྙིང་པོའོ་༎  དེ་བཞིན་༼༡༣༧.༦༽་གཤེགས་པའི་སྙིང་པོའི་མདོ་ལས་།  	དེ་བཞིན་གཤེགས་པའི་སྐུ་སྤྱན་དང་ལྡན་པ་།་ཡེ་ཤེས་དང་ལྡན་པ་།་སེམས་ཅན་ཐམས་ཅད་ཀྱི་ལུས་ཀྱི་ནང་ན་ཇི་བཞིན་མི་ག-ཡོ་༼༡༣༨.༡༽་བར་བཞུགས་སོ་༎  ལང་ཀའི་མདོ་ལས་།  	དེ་བཞིན་གཤེགས་པའི་སྙིང་པོ་དེ་རང་བཞིན་འོད་གསལ་བ་།་རྣམ་པར་དག་པ་ཐོག་མ་ནས་།་རྣམ་པར་དག་པ་ཉིད་མཚན་༼༡༣༨.༢༽་སུམ་ཆུ་རྩ་གཉིས་དང་ལྡན་པ་སེམས་ཅན་ཀྱི་ལུས་ཀྱི་ནང་ན་མཆིས་པའོ་༎  པར་ན་པན་གྱི་མདོ་ལས་།  	སངས་རྒྱས་ཀྱིས་ཆོས་བཤད་པར་ཤེས་ན་།་ཐོས་པ་མང་པོའི་མཆོག་༼༡༣༨.༣༽་གོ་༎  ཤེས་རབ་ཀྱི་མདོ་ལས་།  		དེ་བཞིན་གཤེགས་པའི་ཤེས་རབ་དང་།  		ཆོས་ཀྱི་མཚན་ཉིད་རོ་གཅིག་གཟིགས་༎  		འབྱུང་བ་མེད་ལས་ཐམས་ཅད་འབྱུང་༎  		འདོད་ཆགས་༼༡༣༨.༤༽་མྱ་ངན་འདས་པར་གསུངས་༎  		ཞེ་སྡང་གཏི་མུག་དེ་བཞིན་ཏེ་༎  		བྱང་ཆུབ་དེ་དག་གནས་ཉིད་ཡིན་༎  		སངས་རྒྱས་བྱང་ཆུབ་བསམ་མི་ཁྱབ་༎  ཞེས་པ་ནས་།  		བྱང་༼༡༣༨.༥༽་ཆུབ་མཆོག་རབ་ཐོབ་པར་སུ་འདོད་པ་༎  		དེ་ནི་འདོད་ཆགས་ཆོས་ལ་བརྟག་མི་བྱ་༎  		འདོད་ཆགས་ཆོས་ཀྱི་མཚན་ཉིད་གང་།་ཡིན་པ་༎  		སངས་རྒྱས་ཡོན་ཏན་བསམ་མི་༼༡༣༨.༦༽་ཁྱབ་༎  		གང་ཞིག་སངས་རྒྱས་ཆོས་ལ་མི་འཇུག་ཅིང་༎  		སེམས་ཅན་བྱང་ཆུབ་སྐྱེ་བ་མེད་པ་དང་༎  		སེམས་ཅན་སངས་རྒྱས་བྱང་ཆུབ་གཉིས་མེད་པར་༎  		ཤེས་པར་༼༡༣༩.༡༽་གྱུར་ན་དེ་ནི་མགོན་པོར་འགྱུར་༎  ཞེས་པ་ལ་སོགས་པ་མང་དུ་གསུངས་སོ་༎  ཟླ་བ་མར་མེའི་མདོ་ལས་།  	གང་ཞིག་ཆོས་ཅིག་ཉམས་སུ་ལྡན་ན་།་༼༡༣༩.༢༽་ཡོན་ཏན་གྱི་ཚོགས་ཐམས་ཅད་རྫོགས་པར་འགྱུར་རོ་༎་དེས་མྱུར་དུ་བླ་ན་མེད་པའི་བྱང་ཆུབ་ཏུ་སངས་རྒྱའོ་༎་ཆོས་ཅིག་ཅེས་པ་གང་ཞེ་ན་།་ཐམས་ཅད་ལ་ངོ་བོ་ཉིད་༼༡༣༩.༣༽་ཀྱིས་དེ་བཞིན་དུ་རིག་ན་།་ཆོས་ཐམས་ཅད་གྲགས་པ་མེད་པས་ན་།་སྒྲ་ཀུན་སྤངས་པ་མེད་པ་ཡིན་༎  ཞེས་འབྱུང་།  རྡོ་རྗེ་ཏིང་ངེ་འཛིན་གྱི་མདོ་ལས་།  	སེམས་སྟོང་༼༡༣༩.༤༽་པ་ཉིད་དུ་མི་ག-ཡོ་ན་།་ཕ་རོལ་དུ་ཕྱིན་པ་དྲུག་དེར་འདུས་སོ་།  གཙུག་ཏོར་ཆེན་པོ་ལས་།  	རྡུལ་སྙེད་ཀྱི་བསྐལ་པར་དམ་པའི་ཆོས་ཀྱི་མདོ་སྡེ་འདྲི་ཀློག་ཅིང་ཁ་ཏོན་བྱས་པ་༼༡༣༩.༥༽་བས་།་ཉིན་གཅིག་གམ་མཚན་གཅིག་ཟག་པ་མེད་པའི་ཡེ་ཤེས་བསྒོམ་༺བསྒོམ་པའི་ཡོན་ཏན་གང་དུ་བལྟ་བས་ཤེས་པར་བྱའོ་།༻་ན་།་བསོད་ནམས་དཔག་ཏུ་མེད་པ་འཐོབ་བོ་༎་དེ་ཅིའི་ཕྱིར་ཞེ་ན་།་སྐྱེ་ཤི་ལས་ཡུན་དུ་བྲལ་༼༡༣༩.༦༽་བར་འགྱུར་བའི་ཕྱིར་།  རྡོ་རྗེ་གཅོད་པ་ལས་།  	རབ་འབྱོར་།་འདས་པའི་སེམས་ཀྱང་དམིགས་སུ་མེད་༎་མ་འོངས་པ་དམིགས་སུ་མེད་༎་༼༡༤༠.༡༽་ད་ལྟར་བྱུང་བའི་སེམས་ཀྱང་དམིགས་སུ་མེད་དོ་༎  དཀོན་མཆོག་བརྩེགས་པ་ལས་།  	སངས་རྒྱས་ཀྱི་འདུ་ཤེས་མེད་།་དགེ་འདུན་གྱི་འདུ་ཤེས་ན་ཡང་དག་པའི་མཆོད་པའོ་༎  ༼༡༤༠.༢༽་སངས་རྒྱས་མཛོད་ལས་  	ཆོས་ལ་འདུ་ཤེས་མེད་པའི་ཚད་མེད་པའི་ཡེ་ཤེས་ཀྱིས་ན་གདོད་ཤེས་པར་རུང་སྟེ་།་བསམ་པ་དང་སྤྱོད་པས་ནི་ཤེས་པར་ནུས་པ་མ་ཡིན་ནོ་༎  ལང་༼༡༤༠.༣༽་ཀར་གཤེགས་པ་ལས་།  	ནམ་བྱང་ཆུབ་སེམས་དཔའ་ནང་གི་སོ་སོ་རང་གི་ཡིད་མི་མཐོང་ཞིང་།་ཆོས་ཀྱང་མ་ཡིན་ན་།་ཡིད་ཀྱི་རྣམ་པར་ཤེས་པ་ཡང་མི་མཐོང་ཞིང་།་དེ་ཡང་༼༡༤༠.༤༽་དག་པར་ཇི་ལྟ་བ་བཞིན་ནོ་༎་དེ་ནི་དོན་དམ་པ་ལ་མཁས་པ་ཞེས་བྱའོ་༎  དཀོན་མཆོག་བརྩེགས་པའི་མདོ་ལས་།  		ལ་ལས་དུག་ཟོས་འཆི་བར་མི་འགྱུར་བ་།  		མེ་དག་བཟུང་ཡང་འཚིག་༼༡༤༠.༥༽་པར་མི་འགྱུར་ལ་༎  		གང་དག་ཡེ་ཤེས་སྤྱོད་པ་བརླབས་པ་སྟེ་༎  		བྱིས་པའི་སྤྱོད་པས་མི་ཕྲོགས་སྨོས་ཅི་དགོས་༎  ཤེས་རབ་ཕ་རོལ་ཕྱིན་པའི་མདོ་ལས་།  	བློ་གྲོས་མཐའ་ཡས་བྱང་༼༡༤༠.༦༽་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་དེ་ལྟར་ཆོས་ཐམས་ཅད་ལ་རབ་ཏུ་རྟོགས་པར་བྱེད་པའི་ཚེ་།་ཆོས་ཐམས་ཅད་ལ་ཆོས་ཀྱི་སྣང་བ་ཐོབ་པས་སྟོང་པ་ཉིད་ལ་སྟོང་༼༡༤༡.༡༽་པ་ཉིད་དུ་མི་བལྟའོ་༎་སྟོང་པ་ཉིད་ལས་ལོགས་ཅི་ན་ཡང་སྟོང་པ་ཉིད་བལྟའོ་༎  དེ་ཉིད་ལས་།  		ཆོས་ཀྱི་དབྱིངས་ཞེས་གང་བཤད་པ་།  		དམིགས་མེད་༼༡༤༡.༢༽་དབྱིངས་མེད་པ་ཡང་མིན་༎  		ཆོས་ཀྱི་དབྱིངས་ཞེས་རབ་བསྟན་ཡང་༎  		ཡང་དག་པར་ནི་དམིགས་སུ་མེད་༎  		དོན་འདིར་རབ་ཏུ་སེམས་པའི་ཚེ་༎  		དམིགས་སུ་མེད་པར་རབ་སེམས་༼༡༤༡.༣༽་ཤིང་༎  		རྣམ་རྟོག་རྣམས་ནི་སྤང་བའི་ཕྱིར་༎  		ཆོས་ཀྱི་སྣང་ཆེན་ཐོབ་པར་འགྱུར་༎  ཡང་  	བཙུན་པ་ཁྱོད་།་ཆོས་ཀྱི་དབྱིངས་ཀྱི་རང་བཞིན་ལ་ཀུན་རྫོབ་དང་དོན་དམ་པ་ཡོད་པར་འདོད་དམ་།་༼༡༤༡.༤༽་སྨྲས་པ་འཇམ་དཔལ་ཆོས་ཀྱི་དབྱིངས་ཀྱི་རང་བཞིན་ལ་ཀུན་རྫོབ་དང་དོན་དམ་པ་དམིགས་སུ་མེད་དོ་༎་འཇམ་དཔལ་གྱིས་སྨྲས་པ་།་བཙུན་པ་འོ་ན་ཀུན་རྫོབ་དང་རྣམ་པར་བཞག་པས་སེམས་༼༡༤༡.༥༽་རྣམ་པར་གྲོལ་བར་སྟོན་།་འཇམ་དཔལ་ནམ་ཡང་སེམས་རྣམ་པར་གྲོལ་བ་ཅི་ཡང་མེད་དམ་།་འཇམ་དཔལ་གྱིས་སྨྲས་པ་།་བཙུན་པ་།་སེམས་ཤིག་ནང་ངམ་ཕྱི་རོལ་ལམ་གཉི་ཀའི་༼༡༤༡.༦༽་བར་ན་དམིགས་སུ་ཡོད་ན་ནི་སེམས་རྣམ་པར་གྲོལ་བར་འགྱུར་བ་ཞིགས་།་བཙུན་པ་།་སེམས་ནི་ནང་ངམ་ཕྱི་རོལ་ཞིག་ནའམ་།་གཉི་ག་མེད་པར་དམིགས་སུ་མེད་པས་།་དེ་ལ་བཅིངས་༼༡༤༢.༡༽་པའི་རྣམ་པར་གྲོལ་བ་ཅི་ཡང་མེད་དོ་༎  དེ་ཉིད་ལས་།  	ལྷའི་བུ་གཞན་ཡང་གང་གི་ཚེ་།་བྱང་ཆུབ་སེམས་དཔའ་ཤེས་རབ་ཀྱི་མིག་གིས་རྣམ་པར་སྦྱངས་པའི་ཡེ་ཤེས་ཀྱིས་ཆོས་ཐམས་ཅད་༼༡༤༢.༢༽་མཐོང་སྟེ་།་ཇི་ལྟར་ཆོས་གང་ཡང་ཡང་དག་པར་རྗེས་སུ་མི་མཐོང་བ་དེ་ལྟར་མཐོང་ཞིང་།་གང་གི་ཚེ་ཆོས་གང་ཡང་ཡང་དག་པར་རྗེས་སུ་མཐོང་བ་དེའི་ཚེ་།་ཅི་ཡང་མ་ཡིན་པར་འགྱུར་རོ་༎  ༼༡༤༢.༣༽་ཡང་  	ཤ་ར་དྭ་ཏིའི་བུས་སྨྲས་པ་།་སྡིག་ཅན་།་བྱང་ཆུབ་གང་ལས་བཙལ་བར་བྱ་།  	སྨྲས་པ་།་བཙུན་པ་།་དེ་ནི་འཇིག་ཚོགས་ལ་བལྟ་བ་ལ་གནས་པ་དང་།་མ་རིག་པ་དང་།་སྲིད་པའི་སྲེད་པ་ཀུན་༼༡༤༢.༤༽་སྦྱོར་བ་དང་།་ཕྱིན་ཅི་ལོག་གིས་ཀུན་ནས་དཀྲིས་པ་དང་།་སྒྲིབ་༺རང་གི་།༻་པ་དག་ནས་བྱང་ཆུབ་བཙལ་བར་བྱའོ་།  	སྨྲས་པ་།་སྡིག་ཅན་ཁྱོད་ཅི་ལས་བསམས་ཏེ་དེ་སྐད་སྟོན་།  	བཙུན་པ་།་ཆོས་དེ་༼༡༤༢.༥༽་དག་ཡང་དག་པ་ཇི་ལྟ་བ་བཞིན་རྟོགས་ན་།་དེ་ཉིད་བྱང་ཆུབ་ཡིན་པའི་ཕྱིར་༺སྟོན་པ་ལགས་སོ་།༻་།  ཡང་༺སྡིག་ཅན་སྒྱུ་མ་ཡིན་པའི་ཕྱིར་།༻་  	ཀུན་རྫོབ་ཀྱི་དཔེ་བསྟན་པ་།་ཆོས་ཐམས་ཅད་ནི་སྐྱེ་བོ་རྨོངས་པར་བྱེད་པའི་ཕྱིར་སྒྱུ་མ་ལྟ་བུའོ་༎་༼༡༤༢.༦༽་ཆོས་ཐམས་ཅད་ཡོད་པ་མ་ཡིན་པའི་ཕྱིར་།་རྨི་ལམ་ལྟ་བུའོ་༎་ཆོས་ཐམས་ཅད་སེམས་ཅན་མེད་པའི་ཕྱིར་།་མིག་ཡོར་ལྟ་བུའོ་༎་༼༡༤༣.༡༽་ཆོས་ཐམས་ཅད་ནི་ཡང་དག་པ་མ་ཡིན་པས་ཀུན་ཏུ་བརྟགས་པའི་ཕྱིར་གཟུགས་བརྙན་ལྟ་བུའོ་༎་ཆོས་ཐམས་ཅད་ནི་རྟེན་ཅིང་འབྲེལ་བར་འབྱུང་བ་ཡིན་པས་།་༼༡༤༣.༢༽་བྱུང་ནས་སྡིག་པ་བྲག་ཆ་ལྟ་བུའོ་༎་ཆོས་ཐམས་ཅད་ནི་གོས་པ་མེད་པའི་ཕྱིར་།་ནམ་མཁའ་ལྟ་བུའོ་༎  དེ་ཉིད་ལས་།  	འཇམ་དཔལ་ཇི་ལྟར་ན་།་བྱང་ཆུབ་སེམས་དཔའ་སེམས་༼༡༤༣.༣༽་ཅན་དམྱལ་བའི་གཟུགས་ཇི་ལྟར་རྟོགས་པར་བྱ་ཞེ་ན་།  		དམྱལ་བ་དྲི་མེད་དྲི་བྲལ་ཞིང་༎  		དག་དང་མ་དག་འོད་གསལ་དང་༎  		མཚན་ཉིད་མེད་ཅིང་མཚན་མེད་པར་༎  		བྱང་ཆུབ་སྙིང་༼༡༤༣.༤༽་པོར་ངས་བཤད་དེ་༎  		མཚན་ཉིད་མེད་ཅིང་འབྱུང་མེད་དེ་༎  		ནམ་མཁའ་འདྲ་བར་ངས་བཤད་དོ་༎  ཞེས་འབྱུང་ངོ་༎  དེ་དག་ལ་སོགས་པ་རྒྱ་ཆེར་འབྱུང་སྟེ་།་ལུང་དང་རིགས་པའི་༼༡༤༣.༥༽་སྒོ་ནས་དོན་དམ་པ་མ་སྐྱེས་པ་ལ་བཙལ་དུ་མེད་པ་།་དངོས་པོ་འདི་ཉིད་ཡིན་པ་དང་།་འབྲས་བུ་གཞན་ནས་བཙལ་མི་དགོས་པ་དང་།་མ་སྐྱེས་པ་དོན་དུ་ཕ་རོལ་ཏུ་ཕྱིན་པ་ལ་༼༡༤༣.༦༽་སོགས་པ་ཀུན་འདུས་པ་དང་།་དེ་ཉིད་ཀྱང་ཡེ་ནས་མཐའ་ཐམས་ཅད་དང་བྲལ་བ་དང་།་ཆོས་ཀྱི་དབྱིངས་ལ་བལྟ་བ་དང་བལྟ་བྱའི་ཡུལ་བྲལ་བ་དང་དེ་དག་གི་ཡོན་ཏན་ལ་སོགས་༼༡༤༤.༡༽་པ་སྔོན་དུ་ལེགས་པར་ཁོང་དུ་ཆུད་ནས་བསྒོམ་པ་སྟེ་།་མ་རྟོགས་བསྒོམ་པ་ནི་རྒྱུས་མེད་ལམ་དུ་ཞུགས་པ་ལྟར་གསོལ་བ་འགྱུར་བའི་ཕྱིར་།་དོན་མཐོང་བར་བྱ་བ་བསྟན་པའོ་༎  ༼༡༤༤.༢༽་དེ་ནས་དོན་ལ་འཇུག་པ་ཡང་།་ལུས་ཀྱི་འདུག་ཐབས་དང་།་སེམས་ཀྱི་བཞག་ཐབས་སོ་༎  དེ་ལ་ལུས་སེམས་འདུག་ཐབས་ནི་།  དགེ་སློང་ཡེ་ཤེས་དཔལ་༺དང་པོ་།༻་གྱི་བསྒོམ་༼༡༤༤.༣༽་ལུང་ལས་།  	མི་ག-ཡོ་ཞི་བ་ཆེན་པོའི་ཏིང་ངེ་འཛིན་ནི་རྣམ་པར་མི་རྟོག་པ་བསྒོམ་པར་འདོད་པས་།་སྟན་བདེ་བ་ལ་འདུག་སྟེ་།་ལུས་དྲང་པོར་བསྲངས་ནས་ཡིན་།་སྣ་ལ་བལྟས་ཏེ་།་༼༡༤༤.༤༽་ལྕེ་རྐན་ལ་བཅར་ན་།་སྐྱིལ་མོ་ཀྲུང་དམ་པོར་བཅའ་སྟེ་འདུག་པར་བྱའོ་༎  ཞེས་འབྱུང་།  ལུང་ཆུང་ལས་།  	རྐང་ལག་བསྣོལ་།་ཚིགས་པ་བསྲང་།་ལུས་མི་བསྐྱོད་།་སེམས་ཀྱི་༼༡༤༤.༥༽་སྒོ་དྲུག་འཁྲུལ་པ་ཡུལ་ལ་མི་འཇུག་པར་བཟློག་ནས་།་རང་གི་སེམས་བལྟས་ན་ཞེས་འབྱུང་།  མཁན་པོ་ལུ་ཤན་ཤིའི་བསམ་གཏན་ལས་།  	ལམ་བསྒོམ་པས་བྱང་ཆུབ་ཀྱི་སྙིང་༼༡༤༤.༦༽་པོ་བཙལ་ན་།་ལུས་ཀྱི་ཁོང་གློད་དེ་ཡངས་པར་བཞག་ན་།་སེམས་ནམ་མཁའ་བཞིན་དུ་ཡངས་ཤིང་མཉམ་པར་བསྒོམ་མོ་༎  	ཐེག་པ་ཆེན་པོའི་རྣལ་འབྱོར་ཆོས་ཉིད་ལ་ཅིག་༼༡༤༥.༡༽་ཅར་འཇུག་པའི་བསམ་གཏན་ནི་།་ལས་དང་པོ་པས་ལུས་དང་སེམས་གཞག་པ་།་ལུས་དྲང་པོར་བསྲངས་ཏེ་བག་བརྡལ་ནས་ཁོང་གློད་།་ཡངས་བག་ཏུ་༼༡༤༥.༢༽་བཞག་གོ་༎  	སེམས་ནི་ཐམས་ཅད་བཏང་བའི་བློ་།་ཆོས་ཇི་བཞིན་པ་ལས་མ་ཡེངས་པ་།་མངོན་པར་འདུ་བྱེད་པ་མེད་པའི་སེམས་ཆོས་ཇི་ལྟ་བ་བཞིན་དུ་བཞག་གོ་༎  ཞེས་འབྱུང་།  ༼༡༤༥.༣༽་ཡང་དེ་ཉིད་ལས་།  	རྣམ་པར་མི་རྟོག་པ་བསྒོམ་པའི་ཚེ་།་ལུས་དྲང་པོར་བསྲངས་ནས་ཁོང་གློད་བག་བརྡལ་ཏེ་།་ཆོས་ཐམས་ཅད་སྐད་ཅིག་མ་སྒྱུ་མའི་རང་བཞིན་གྱིས་དབེན་པ་།་༼༡༤༥.༤༽་ནམ་མཁའི་ངོས་བཞིན་དུ་མཉམ་པ་།་སྟོང་པ་ཉིད་དུ་རོ་གཅིག་པ་།་ཆོས་ཀྱི་དེ་ཁོ་ན་ཉིད་ཅི་ཡིན་པ་དམིགས་སུ་མེད་པའི་དོན་ལ་།་དྲག་པ་མ་ཡེངས་པ་ཁོ་ནས་སེམས་ལ་བལྟ་བ་གོམས་༼༡༤༥.༥༽་པར་བགྱིའོ་༎  ཞེས་འབྱུང་།  མཧའ་༺གསུམ་པ་།༻་ཡན་གི་བསྒོམ་ལུང་ལས་།  	དོན་དེ་ལྟ་བུ་ཡིན་པར་རིག་པའི་མིས་བྱ་བ་གཞན་བཏང་ཏེ་།་གང་དབེན་པ་འདུ་འཛི་མེད་པའི་གནས་སུ་ང་གཅིག་སུ་༼༡༤༥.༦༽་མི་གཉིས་པར་འདུག་ནས་སྐྱིལ་མོ་ཀྲུང་བཅས་ལུས་པོ་དྲང་པོར་བསྲངས་ཏེ་སྲོད་དང་ཐོ་རངས་མི་ཉལ་བར་བྱའོ་༎་བསམ་གཏན་ཉིད་དུ་འདུག་པའི་ཚེ་༎་ང་དག་གི་སེམས་ལ་བལྟས་༼༡༤༦.༡༽་ན་ཅི་ཡང་སེམས་པ་མེད་དེ་མི་བསམ་མོ་༎་རྟོག་པའི་སེམས་ག-ཡོས་ན་ཚོར་བར་བྱའོ་༎་ཇི་ལྟར་ཚོར་བར་བྱ་ཞེ་ན་།་ག-ཡོས་པའི་སེམས་དེ་ཉིད་ག-ཡོས་པ་དང་མ་ག-ཡོས་པར་མི་བརྟག་༼༡༤༦.༢༽་ཡོད་པ་དང་མེད་པར་ཡང་མི་བརྟག་༎་དགེ་བ་དང་མི་དགེ་བར་ཡང་མི་བརྟག་༎་ཉོན་མོངས་པ་དང་།་རྣམ་པར་བྱང་བར་ཡང་མི་བརྟག་པ་ལ་སོགས་བ་སྟེ་།་ཆོས་ཐམས་ཅད་དེ་ལྟ་བུར་ཡང་༼༡༤༦.༣༽་མི་བརྟག་གོ་༎་ག-ཡོས་པ་དེ་ལྟ་བུ་ཚོར་ན་རང་མེད་པར་འགྱུར་ཏེ་།་ཆོས་ལམ་སྤྱོད་པ་ཞེས་བྱའོ་༎  དེ་ཉིད་ལས་།  	གང་བསམ་པ་ཐམས་ཅད་སྤངས་ནས་མི་སེམས་པར་འདུག་པ་ཉིད་༼༡༤༦.༤༽་ཐེག་པ་ཆེན་པོའི་བསམ་གཏན་དུ་འཇུག་པའི་ཐབས་ཡིན་ནོ་༎  མཧའ་ཡན་གྱི་མདོ་ལས་།  	བསམ་༺མུ་སྟེགས་ཀྱི་མཁན་པོ་ལ་བསྟེན་ནས་བདག་ཏུ་བལྟ་བའི་དབང་གིས་རྟག་ཆད་གཅིག་ཏུ་བསྒྲུབ་བྱ་མཐུན་པ་ཅི་ཡང་མེད་པར་བསྒྲུབས་ནས་འབྲུ་མེད་སྐྱེའོ་།༻་༼༡༤༦.༥༽་པ་མེད་པའི་དབྱིངས་ཉིད་ལ་མ་ཉམས་པར་ཡེ་གཏང་ཇི་བཞིན་དུ་ཞོག་ཅིག་།་དེའི་ཚུལ་ཅི་འདྲ་ཞེ་ན་།་མི་སེམས་པ་ལ་མི་རྟོག་།་མི་རྟོག་པ་ལའང་མི་གནས་སོ་།  མཧའ་༼༡༤༦.༦༽་ཡན་གྱིས་གསུངས་པ་།་སེམས་༺བཞི་པ་།༻་འདི་ལྟར་བདེ་བར་བཞག་ཅེས་བྱ་བ་ནི་།་རྟོག་པ་སྤངས་པའོ་།  དེ་ཉིད་ལས་།  	རབ་ཏུ་སེམས་བཞག་པའི་ཚུལ་ཤེས་པ་ནི་།་ཡུལ་དང་སེམས་ལྟོས་༼༡༤༧.༡༽་ཏེ་།་མ་གྲུབ་པས་ཡང་དག་པར་དམིགས་པ་མེད་པར་བསྒོམ་པ་ནི་།་དམིགས་པ་མེད་པ་ཡང་སྣང་བ་ལས་མི་ཞེན་པར་རྟོགས་པ་ན་།་དམིགས་པ་མེད་པ་ཡང་སྣང་༼༡༤༧.༢༽་བ་ལས་མི་ཞེན་པར་རྟོགས་པ་ནི་ཐབས་ལ་མཁས་པའོ་།  བན་༺ལྔ་པ་།༻་དེ་ཆེན་པོ་སྣ་ནམ་ཡེ་ཤེས་དཔལ་གྱིས་།  	ཐེག་པ་ཆེན་པོ་རྣལ་འབྱོར་བསྒོམ་པའི་དོན་།་ཕྱིའི་ཡུལ་དང་ནང་གི་སེམས་རྟེན་ཅིང་༼༡༤༧.༣༽་འབྲེལ་བར་འབྱུང་བ་ལགས་པས་།་དོན་དམ་པ་རང་བཞིན་གྱི་མ་གྲུབ་པ་སྤྲོས་པ་ཐམས་ཅད་དང་བྲལ་བའི་ཆོས་ཉིད་རང་གི་ངང་གིས་རྟོག་ཏེ་།་ཆོས་བཞིན་གྱི་བློ་ཡིད་ལ་བྱེད་ཅིང་།་རྩོལ་བ་༼༡༤༧.༤༽་མེད་པར་རང་གིས་ངང་ཉིད་དུ་བསྒོམ་།  ཞེས་འབྱུང་།  ལ་གསུམ་རྒྱལ་༺དྲུག་པ་།༻་བ་བྱང་ཆུབ་ཀྱི་བསྒོམ་ལུང་།  	ཐེག་པ་ཆེན་པོའི་དོན་རྣལ་འབྱོར་བསྒོམ་པའི་ཐབས་ནི་༎་དམིགས་པར་བྱ་བ་དང་།་དམིགས་༼༡༤༧.༥༽་པར་བྱེད་པ་ཐམས་ཅད་ཡང་དག་པར་དམིགས་སུ་མ་མཆིས་པར་འཇལ་བས་།་མི་དམིགས་པར་མཉམ་པར་བཞག་པ་ན་།་མི་བདེན་པའི་འདུ་ཤེས་ག-ཡོས་སོ་འཚལ་།་བཟོད་མ་ནས་༼༡༤༧.༦༽་སྒྱུ་མར་རིག་པས་དེ་ལ་མི་གནས་ཏེ་།་ཐབས་མེད་པའི་ཤེས་རབ་ནི་ཅི་ལ་ཡང་མི་འཇུག་ལ་།་མི་སྤོང་མི་ལེན་པ་ནི་ཐབས་ལ་མཁས་པ་ལགས་ཏེ་།  ཞེས་འབྱུང་།  སློབ་དཔོན་༺བདུན་པ་།༻་བཞི་༼༡༤༨.༡༽་མཆོག་གི་རྒྱན་གྱིས་གསུངས་པ་།  	མ་ཉམས་པ་འཇོག་པ་ཁོ་ནའི་སྐབས་ན་ཡུལ་དང་རྣམ་པར་རྟོག་པ་མི་སྣང་མི་འགོག་པ་ན་ཐབས་ལ་མཁས་པའི་མཆོག་དམ་པ་།་མཚན་མར་མི་འཛིན་༼༡༤༨.༢༽་པ་ནི་ཤེས་རབ་ལགས་།  ཞེས་སོ་།  སློབ་དཔོན་ལེའུ་༺བརྒྱད་པ་།༻་གཞོན་ནུ་སྙིང་པོས་གསུངས་པ་།  	ཐེག་པ་ཆེན་པོ་དབུ་མའི་དོན་བསྒོམས་པ་།་ཆོས་ཐམས་ཅད་རང་བཞིན་མེད་པར་གཟིགས་ཐག་བཅད་༼༡༤༨.༣༽་དེ་།་རྣམ་པར་མི་རྟོག་པ་བསྒོམ་པའི་ཚེ་།་སེམས་ཅི་ལ་ཡང་མི་གནས་།་ཅི་ལ་ཡང་མི་རྟོག་པ་ནི་།་ཤེས་རབ་ལགས་།་རྣམ་པར་རྟོག་པ་བྱུང་ན་རྟོག་པ་ཉིད་མ་གྲུབ་པས་བསལ་ཞིང་༼༡༤༨.༤༽་སྤང་དུ་མ་མཆིས་ཏེ་།་རྗེས་སུ་མི་འབྱུང་བ་ནི་ཐབས་ལ་མཁས་པ་ལགས་།  སློབ་དཔོན་མྱང་བྲན་དཔལ་གྱི་རྒྱལ་མཚན་གྱི་བསྒོམ་ལུང་ནི་།  	འཁོར་བ་དང་མྱ་ངན་ལས་འདས་པའི་ཆོས་༼༡༤༨.༥༽་ཐམས་ཅད་སྒྱུ་མ་ལྟ་བུར་སྣང་ལ་།་ཡང་དག་པར་རང་བཞིན་མེད་པར་ཐག་བཅད་དེ་།་དབང་པོའི་སྒོ་བསྡམས་ནས་།་ངེས་པའི་དོན་ཡིད་ལ་མཉམ་པར་གཞག་།་ངེས་པའི་དོན་ཡིད་༼༡༤༨.༦༽་ལ་མི་ཡེངས་ཏེ་།་སྣང་བ་དང་མི་སྣང་བ་ཅི་བྱུང་ནའང་མཚན་མར་མི་འཛིན་།་རེ་དོགས་དང་བླང་དོར་མེད་པར་བསམ་གཏན་གྱི་རོ་ལ་མ་ཆགས་པས་།་གཉེན་པོ་གུད་དུ་བཙལ་མི་༼༡༤༩.༡༽་འཚལ་གསུང་།  ཅོག་རོ་ཀླུའི་རྒྱལ་མཚན་གྱིས་བཙན་པོ་ཁྲི་སྲོང་ལྡེའུ་བཙན་ལ་གསོལ་བ་།  	ཕྱི་ནང་གི་ཆོས་འདི་དག་སྣང་ཡང་སྣང་།་མཐོང་ཡང་མཐོང་།་ཤེས་ཀྱང་༼༡༤༩.༢༽་ཤེས་ལ་དེ་ལྟར་རྣམ་པར་རྟོག་པ་སྟེ་གཅིག་༎  	ཕྱི་ནང་གི་ཆོས་སྒྱུ་མ་ལྟ་བུ་ཡོད་འཞིན་།་རང་བཞིན་མེད་པར་ཤེས་པ་དང་།་རི་བོང་རྭ་དང་།་མོ་གཤམ་གྱི་བུ་ལྟ་བུ་ཆོས་མེད་པར་ཤེས་ནས་།་དེ་༼༡༤༩.༣༽་ལྟར་རྣམ་པར་མི་རྟོག་པ་དང་གཉིས་།  	རྣམ་པར་མི་རྟོག་པ་ཞེས་བྱ་བ་ས་དང་འདྲ་བ་དྲན་པ་མེད་པ་མ་ཡིན་ཏེ་གསུམ་།  	དེ་ལྟར་ཁོང་དུ་ཆུད་ན་དོན་དམ་པ་ཞེས་བྱ་བ་གཞན་དུ་བཙལ་དུ་མེད་དེ་བཞི་།  	༼༡༤༩.༤༽་འདི་བཞི་དུས་གཅིག་ཏུ་སྐད་ཅིག་མ་ལ་བསྒོམ་དུ་རུང་  ཞེས་གསུངས་།  ལོན་ལས་།  	སྒོ་དྲུག་བཟློག་སྟེ་སེམས་ལ་བལྟས་ན་།་མི་བདེན་པའི་འདུ་ཤེས་འབའ་ཞིག་ག-ཡོ་ཞིང་།་སྐྱེ་ཤི་ལས་༼༡༤༩.༥༽་བྱེད་པ་དང་།་འདུ་ཤེས་ག-ཡོས་ན་ཡོད་པ་དང་།་མེད་པ་དང་།་གཙང་བ་དང་།་མི་གཙང་བ་དང་།་སྟོང་པ་དང་མི་སྟོང་པ་ལ་སོགས་པ་ཅི་བསམ་མོ་།  ཞེས་དང་།  ཡང་ལོན  	བཤད་༼༡༤༩.༦༽་པའི་དོན་དེ་བདེན་དེ་སྔས་མཐོན་པོར་ཉལ་བ་ལ་བྱའོ་༎་ཆོས་ཐམས་ཅད་ཅི་བདེར་བཏང་ན་།་དེ་ནི་ཆོས་ལམ་སྤྱོད་པ་ཞེས་བྱའོ་༎་དངོས་པོ་གཅིག་ཀྱང་མ་མཐོང་ན་།་དེ་ནི་ཆོས་ལམ་མཐོང་བ་༼༡༥༠.༡༽་ཞེས་བྱའོ་།་དངོས་པོ་གཅིག་ཀྱང་མི་ཤེས་ན་།་དེ་ནི་ཆོས་ལམ་བསྒོམ་པ་ཞེས་བྱའོ་༎  ཞེས་འབྱུང་།  ཡང  	འབང་རྩོལ་ཏིང་ངེ་འཛིན་བྲལ་ཞིང་མི་གནས་བཏང་སྙོམས་ལ་།་མ་བཅོས་གསལ་༼༡༥༠.༢༽་བའི་ངང་དུ་ཡི་བཏང་གྱི་ནར་བཞག་༎་བྱིང་རྨུགས་ཚོར་བར་བྱ་ཞིང་དོགས་བསྐྱེད་མི་བྱ་།་ཅིར་སྣང་རྣམ་རྟོག་ཡིན་པས་དེ་ལ་ཅིར་མི་བརྟག་༎  ཅེས་འབྱུང་།  མཧའ་ཡན་གྱིས་བཤད་པ་།  	ཆོས་༼༡༥༠.༣༽་ཉིད་བསམ་དུ་མེད་པ་ལ་མི་བསམ་མི་བརྟག་པར་བཞག་གོ་༎  མཁན་པོ་ཨ་རྡན་ཝོར་གྱིས་བཤད་པ་།  	སེམས་ཇི་བཞིན་མཉམ་པ་ནི་།་རྣལ་འབྱོར་ངེས་པའི་ལམ་མོ་༎  ཞེས་འབྱུང་ངོ་༎  ༼༡༥༠.༤༽་མཁན་པོ་འཛིན་མཆོག་རྒྱན་གྱིས་བཤད་པ་།  	ཆོས་ཇི་བཞིན་པ་ཇི་ལྟར་ཡང་མ་བཅོས་ན་།་བསམ་གཏན་ཅིག་ཅར་འཇུག་པའི་སྒོའོ་༎  ཞེས་འབྱུང་།  ལིའུ་གཞོན་ནུ་སྙིང་པོས་བཤད་པ་༼༡༥༠.༥༽་ལས་།  	ཆོས་ཉིད་ནི་གང་ཡང་མི་ཡིན་པས་།་བློ་ཅིར་ཡང་མ་བཞག་ན་རྣམ་པར་མི་རྟོག་པའི་དོན་བསྒོམ་ཞེས་གདགས་སོ་༎  གསུམ་པ་ཡེ་ཤེས་རྒྱལ་པོའི་ལུང་།  	ལྟ་བས་འཇལ་བའི་དུས་ན་༼༡༥༠.༦༽་ཡིན་པ་མེད་༎་རང་རིག་སྐྱེས་པའི་ཚེ་ན་ང་རྗོད་དུ་མེད་༎་བསྒོམ་པའི་དུས་སུ་མཉམ་པར་གཞག་པའི་བློ་མེད་ན་ཅིག་ཅར་འཇུག་པའོ་༎  ཞེས་འབྱུང་།  ལང་འགྲོ་དཀོན་མཆོག་འབྱུང་གནས་༼༡༥༡.༡༽་ཀྱི་བསྒོམ་ལུང་ལས་།  		བསམ་གྱིས་མི་ཁྱབ་དབྱིངས་ཉིད་ལས་༎  		བསམ་གྱིས་མི་ཁྱབ་ཆོས་ཇི་བཞིན་༎  		དེ་བཞིན་མ་ཉམས་མཉམ་པར་བཞག་༎  		དེ་ཡི་དོན་ནི་གར་༼༡༥༡.༢༽་ཞེ་ན་༎  		དེ་ལའང་མི་སེམས་མི་རྟོག་སྟེ་༎  		མི་རྟོག་པ་ལའང་མི་གནས་སོ་༎  		གཉེན་པོ་རྡུལ་ཙམ་བཅོས་སུ་མེད་༎  		དེ་དག་ཅིའི་དོན་ཞེ་ན་༎  		གཉིས་སུ་བྱར་མེད་དེ་ཡོད་ན་༎  		ཇི་ལྟར་༼༡༥༡.༣༽་གཉིས་སུ་མེད་ཞེ་ན་༎  		སྐྱེས་པ་མེད་པར་མ་གྲུབ་དང་༎  		འགག་པའང་འགག་པར་མི་འགྲུབ་བོ་༎  		རྟོག་པའང་རྟོག་པར་མ་གྲུབ་དང་།  		མི་རྟོག་པའང་མི་འགྲུབ་བའོ་༎  		དེ་ལྟར་དེ་བཞིན་༼༡༥༡.༤༽་སྡུག་བསྔལ་དང་༎  		བྱང་ཆུབ་ཏུའང་མི་གཉིས་སོ་༎  		སྐྱེ་ཤི་མྱ་ངན་འདས་པ་ཡང་༎  		དེ་བཞིན་གཉིས་སུ་དབྱེར་མེད་དེ་༎  		དེ་ལྟ་བས་ན་ཆོས་འདི་ཉིད་༎  		ཐོག་མ་བར་དང་མཐའ་མ་ཡང་༎  		༼༡༥༡.༥༽་ཅིའང་མི་ལེན་མི་གནས་པས་༎  		རྡུལ་ཕྲན་ཙམ་ཡང་ཐོབ་པ་མེད་༎  		དེ་ཕྱིར་འདི་ལ་སྒོ་ཕུགས་མེད་༎  		དབུས་དང་མཐའ་ཡང་དེ་ལ་མེད་༎  		རང་བཞིན་རྟག་ཏུ་མི་དམིགས་པས་༎  		དེ་ནི་༼༡༥༡.༦༽་བསམ་གྱིས་མི་ཁྱབ་བོ་༎  ཞེས་འབྱུང་།  ལོ་ཙའ་བ་སྐ་བ་དཔལ་བརྩེགས་ཀྱི་བསྒོམ་ལུང་ལས་ཀྱང་།  		ཅིག་ཅར་འཇུག་པའི་རྣལ་འབྱོར་པས་༎  		ཅི་ལའང་མི་རྟོག་མི་གནས་ཤིང་༎  		མི་༼༡༥༢.༡༽་རྟོག་པ་ལའང་མི་གནས་པར་༎  		སོ་སོར་རྟོག་པའི་ཤེས་རབ་ཀྱིས་༎  		དོན་དམ་ཆོས་ལ་མཉམ་པར་བཞག་༎  ཡང་།  		ཆོས་རྣམས་སྟོང་པར་ཡིད་ཆེས་པས་༎  		རྣལ་འབྱོར་ཉིད་དུ་གཞག་༼༡༥༢.༢༽་པའི་ཚེ་༎  		ཚལ་རྣམས་རང་བཞིན་དམིགས་མེད་ཕྱིར་༎  		མི་གནས་མི་ཆགས་མི་རྟོག་ཅིང་༎  		མི་རྟོག་པ་ལའང་མི་གནས་པ་༎  		དེ་ནི་དོན་དམ་དབྱིངས་ཡིན་ཞེས་༎  		གསུང་རབས་ཕ་རོལ་༼༡༥༢.༣༽་ཕྱིན་ལས་བཤད་༎  ཡང་།  		གང་གིས་མ་བཅོས་མཉམ་གཞག་པའི་༎  		རེ་དོགས་སེམས་ལ་མི་གནས་པར་༎  		ཡང་དག་དམིགས་མེད་དོན་བསྒོམ་པ་༎  		དེ་ཡི་ཐེག་པ་ཆེན་པོ་༼༡༥༢.༤༽་མཐོང་༎  ཞེས་གསུངས་ཏེ་།  དེ་དག་ལ་སོགས་པ་བསམ་གཏན་གྱི་མཁན་པོ་དུ་མ་བཞུགས་པའི་ཉམས་ཀྱི་བཞག་ཐབས་རྒྱ་ཆེར་འབྱུང་བ་ཡང་ཐག་བཅད་པ་དང་།་བཞག་ཐབས་༼༡༥༢.༥༽་དང་བཅོས་ཐབས་ནི་སྤེལ་མར་གསུངས་ན་༎་འདིར་ཡང་ཕལ་ཆེ་ཙམ་ལས་གཅིག་ལ་ཡང་ཚང་བར་བཤད་དོ་༎  དེ་དག་གི་ཡིད་ཆེས་པར་བྱེད་པའི་གཏན་ཚིགས་སེམས་༼༡༥༢.༦༽་གཞག་ཐབས་མདོ་ལས་གསུངས་པ་ཡང་འདིར་ཅུང་ཟད་ཙམ་ཞིག་བརྗོད་དེ་།་གང་ཞེ་ན་།  ལི་ཙ་བྱི་དྲི་མ་མེད་པར་གྲགས་པའི་མདོ་ལས་།  	བྱང་ཆུབ་སེམས་དཔའ་རྣམ་པར་འཕྲུལ་༼༡༥༣.༡༽་བ་ཞེས་བྱ་བས་འདི་སྐད་ཅེས་སྨྲས་སོ་༎་རིགས་ཀྱི་བུ་སྐྱེས་པ་དང་།་འཇིག་པ་ནི་གཉིས་ཏེ་།་གང་མ་སྐྱེས་མ་བྱུང་བ་དེ་ལ་ནི་འཇིག་པ་གང་ཡང་མེད་དེ་།་༼༡༥༣.༢༽་མི་སྐྱེ་བའི་ཆོས་ལ་བཟོད་པ་ཐོབ་པ་ནི་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་དཔའ་དཔལ་སྦས་ཀྱིས་སྨྲས་པ་།་ང་དང་ངའི་ཞེས་བྱ་བ་དེ་ནི་གཉིས་ཏེ་།་བདག་ཏུ་སྒྲོ་བཏགས་པ་༼༡༥༣.༣༽་མེད་ན་ངའི་བར་མི་འགྱུར་ཏེ་།་གང་སྒྲོ་བཏགས་པ་མེད་པ་དེ་ནི་གཉིས་སུ་མེད་པ་ལ་འཇུག་པའོ་༎  	བྱང་ཆུབ་སེམས་དཔའ་དཔལ་བརྩེགས་ཀྱིས་།་སྨྲས་པ་།་ཀུན་ནས་ཉོན་མོངས་པ་དང་།་༼༡༥༣.༤༽་རྣམ་པར་བྱང་བ་ཞེས་བྱ་བ་དེ་ནི་གཉིས་ཏེ་།་ཀུན་ནས་ཉོན་མོངས་པ་ཡོངས་སུ་ཤེས་ན་རྣམ་པར་བྱང་བ་ལ་རློམ་སེམས་སུ་མི་འགྱུར་ཞིང་།་རློམ་སེམས་ཐམས་ཅད་ལེགས་པར་འཇོམས་༼༡༥༣.༥༽་པ་དང་།་མཐུན་པར་གྲོལ་བའི་ལམ་ནི་།་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་དཔའ་མི་འཛུམ་གྱིས་སྨྲས་པ་།་ལེན་པ་དང་མི་ལེན་པ་དེ་ནི་གཉིས་ཏེ་།་གང་མི་ལེན་པ་དེ་མི་༼༡༥༣.༦༽་དམིགས་།་དེ་མི་དམིགས་པ་དེ་ལ་རྟོག་པ་དང་གསལ་བར་མི་འབྱེད་མི་སྤྱོད་པ་དེ་ནི་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་དཔའ་སྐར་རྒྱལ་གྱིས་སྨྲས་པ་།་དགེ་བ་དང་མི་དགེ་བ་༼༡༥༤.༡༽་ཞེས་བྱ་བ་དེ་ནི་གཉིས་ཏེ་།་གང་དགེ་བ་དང་མི་དགེ་བ་མི་སྤོང་ཞིང་།་མཚན་མ་དང་མཚན་མ་མེད་པ་ལ་གཉིས་སུ་མེད་པར་མི་རྟོག་པ་ནི་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་༼༡༥༤.༢༽་དཔའ་སེང་གེ་ཡིས་སྨྲས་པ་།་ཁ་ན་མ་ཐོ་བ་མེད་པའོ་༎་ཞེས་བྱ་བ་དེ་ནི་གཉིས་ཏེ་།་གང་གི་རྡོ་རྗེ་ལྟར་རབ་ཏུ་འབིགས་པའི་ཡེ་ཤེས་ཀྱིས་།་མི་འཆིང་མི་གྲོལ་བ་དེ་ནི་གཉིས་སུ་མེད་པར་༼༡༥༤.༣༽་འཇུག་པའོ་༎  	བྱང་ཆུབ་སེམས་དཔའ་སེང་གེ་བློ་གྲོས་ཀྱིས་སྨྲས་པ་།་འདི་ནི་ཟག་པ་དང་བཅས་པ་།་འདི་ནི་ཟག་པ་མེད་པའོ་ཞེས་བྱ་བ་དེ་ནི་གཉིས་ཏེ་།་གང་མཉམ་པ་ཉིད་ཀྱི་ཆོས་ཐོས་༼༡༥༤.༤༽་པས་གང་ཟག་དང་།་ཟག་པ་མེད་པའི་འདུ་ཤེས་སུ་མི་འབྱེད་།་འདུ་ཤེས་མེད་པར་གྱུར་པ་ཡང་མ་ཡིན་།་མཉམ་པ་ཉིད་ལ་མཉམ་པ་ཉིད་ཐོས་པའང་མེད་ཅིང་།་འདུ་ཤེས་ཀྱི་འདུད་པ་མེད་༼༡༥༤.༥༽་པ་དེ་ལྟར་།་གང་འཇུག་པ་མེད་པ་དེ་ཉིད་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་དཔའ་བདེ་མོས་ཀྱིས་སྨྲས་པ་།་འདི་ནི་བདེ་བ་འདི་ནི་མི་བདེ་བ་ཞེས་བྱ་བ་དེ་ནི་གཉིས་ཏེ་།་༼༡༥༤.༦༽་གང་ཡེ་ཤེས་ཤིན་ཏུ་རྣམ་པར་དག་པར་བྱ་བའི་ཕྱིར་།་གྲངས་ཐམས་ཅད་དང་བྲལ་ཞིང་།་བློ་ནམ་མཁའ་དང་མཚུངས་པས་མི་ཆགས་པ་དེ་ནི་།་གཉིས་སུ་མེད་པར་འཇུག་པའོ་༎  	༼༡༥༥.༡༽་བྱང་ཆུབ་སེམས་དཔའ་སྲེད་མེད་ཀྱིས་སྨྲས་པ་།་འདི་ནི་འཇིག་རྟེན་པའོ་།་འདི་ནི་འཇིག་རྟེན་ལས་འདས་པའོ་༎་ཞེས་བྱ་བ་དེ་ནི་གཉིས་ཏེ་།་གང་༼༡༥༥.༢༽་འཇིག་རྟེན་གྱི་རང་བཞིན་སྟོང་པ་དེ་ལ་དགའ་བའང་མེད་།་འཇུག་པའང་མེད་།་འགྲོ་བའང་མེད་།་མི་འགྲོ་བའང་མེད་།་གང་ལ་མི་དགའ་མི་འཇུག་༎་འགྲོ་བའང་མེད་།་མི་འགྲོ་བའང་མེད་པ་༼༡༥༥.༣༽་དེ་ནི་གཉིས་སུ་མེད་པར་འཇུག་པའོ་།  	བྱང་ཆུབ་སེམས་དཔའ་འདུལ་བའི་བློ་གྲོས་གྱིས་སྨྲས་པ་།་འཁོར་བ་དང་མྱ་ངན་ལས་འདས་པ་དེ་ནི་གཉིས་ཏེ་།་འཁོར་བའི་ངོ་བོ་ཉིད་མཐོང་བས་།་མི་༼༡༥༥.༤༽་འཁོར་ཞིང་ཡོངས་སུ་མྱ་ངན་ལས་མི་འདའ་སྟེ་།་གང་དེ་ལྟར་རྟོག་པ་དེ་ནི་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་དཔའ་ཀུན་ནས་སྦས་ཀྱིས་སྨྲས་པ་།་བདག་དང་བདག་༼༡༥༥.༥༽་མེད་དོ་ཞེས་བྱ་བ་དེ་ནི་གཉིས་ཏེ་།་གང་བདག་གི་དངོས་པོ་མི་དམིགས་པ་དེ་ཅི་ཞིག་བདག་མེད་པ་འབྱེད་པར་འགྱུར་།་དེ་བདག་གི་ངོ་བོ་ཉིད་མཐོང་།་གཉིས་སུ་མེད་པར་འཇུག་པའོ་༎  	བྱང་༼༡༥༥.༦༽་ཆུབ་སེམས་དཔའ་གློག་གིས་སྨྲས་པ་།་རིག་པ་དང་མ་རིག་པ་ཞེས་བྱ་བ་དེ་ནི་གཉིས་ཏེ་།་མ་རིག་པ་གང་ཡིན་པ་དེ་ནི་།་ལུང་དུ་མ་བསྟན་པ་བགྲང་བ་ལས་འདས་པའོ་༎་གང་འདི་ལ་༼༡༥༦.༡༽་མངོན་པར་རྟོག་པ་པ་དེ་ནི་།་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་དཔའ་དབང་པོ་ཞི་བས་སྨྲས་པ་།་སངས་རྒྱས་དང་ཆོས་དང་དགེ་འདུན་ནོ་ཞེས་བྱ་བ་དེ་ནི་གཉིས་ཏེ་།་སང་རྒྱས་༼༡༥༦.༢༽་ཀྱི་རང་བཞིན་ནི་ཆོས་སོ་།་ཆོས་ཀྱི་རང་བཞིན་ནི་དགེ་འདུན་སྟེ་།་དེ་དག་ཐམས་ཅད་ཀྱང་འདུས་མ་བྱས་པའོ་།་ཆོས་ཐམས་ཅད་ཀྱི་ཚུལ་ནི་ནམ་མཁའ་དང་མཚུངས་དེ་།་གང་དེ་ལྟར་རྗེས་སུ་འགྲོ་༼༡༥༦.༣༽་བ་དེ་ནི་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་དཔའ་ཤིན་ཏུ་དུལ་བས་སྨྲས་པ་།་ལུས་དང་ངག་དང་ཡིད་ཀྱི་སྡོམ་པ་ཞེས་བྱ་བ་དེ་ནི་གཉིས་སུ་མེད་དེ་།་གང་འདི་ལ་མངོན་པར་༼༡༥༦.༤༽་འདུ་མི་བྱེད་པར་ཤེས་པ་དེ་ནི་གཉིས་སུ་འཇུག་པའོ་༎  	བྱང་ཆུབ་སེམས་དཔའ་དཔལ་གྱི་སྙིང་པོས་སྨྲས་པ་།་དམིགས་པས་རབ་ཏུ་ཕྱེ་བ་དེ་ནི་གཉིས་སོ་།་གང་མི་དམིགས་པ་དེ་ནི་གཉིས་༼༡༥༦.༥༽་སུ་མེད་པ་སྟེ་།་དེའི་ཕྱིར་གང་ལེན་པ་མེད་ཅིང་དོར་བ་མེད་པ་དེ་ནི་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་དཔའ་ཟླ་བའི་བླ་མས་སྨྲས་པ་།་མུན་པ་དང་སྣང་བ་ཞེས་བྱ་བ་དེ་༼༡༥༦.༦༽་ནི་གཉིས་ཏེ་།་མུན་པའང་མེད་སྣང་བའང་མེད་པ་དེ་ནི་གཉིས་སུ་མེད་པའོ་།་གང་མཉམ་པ་ཉིད་འདི་ལ་འཇུག་པ་དེ་ནི་གཉིས་སུ་མེད་པར་འཇུག་པའོ་༎  	བྱང་ཆུབ་སེམས་དཔའ་ལག་ན་༼༡༥༧.༡༽་ཕྱག་རྒྱ་རིན་པོ་ཆེས་སྨྲས་པ་།་མྱ་ངན་ལས་འདས་པ་ལ་མངོན་པར་དགའ་ཞིང་།་འཁོར་བ་ལ་མི་དགའ་བ་དེ་ནི་གཉིས་ཏེ་།་གང་མྱ་ངན་ལས་འདས་པ་ལ་༼༡༥༧.༢༽་མངོན་པར་དགའ་བ་ཡང་མེད་།་འཁོར་བ་ལ་མི་དགའ་བ་ཡང་མེད་པ་དེ་ནི་གཉིས་སུ་མེད་པར་འཇུག་པའོ་།་དེ་ཅིའི་ཕྱིར་ཞེ་ན་།་གང་བཅིངས་པ་ལས་ནི་གྲོལ་བར་སྟོན་གྱི་།་གང་༼༡༥༧.༣༽་ཤིན་ཏུ་མ་བཅིངས་པ་དེ་ཐར་པ་ག་ལ་ཚོལ་།་མ་བཅིངས་པ་མ་གྲོལ་བའི་དགེ་སློང་ནི་དགའ་བ་དང་།་མི་དགའ་བའང་མི་བསྐྱེད་དོ་༎་དེ་ནི་གཉིས་སུ་མེད་པར་འཇུག་པའོ་།  	བྱང་༼༡༥༧.༤༽་ཆུབ་སེམས་དཔའ་ནོར་བུ་བརྩེགས་པའི་རྒྱལ་པོས་སྨྲས་པ་།་ལམ་དང་།་ལམ་ངན་པའོ་ཞེས་བྱ་བ་དེ་ནི་གཉིས་ཏེ་།་ལམ་དུ་ཞུགས་པ་ལ་ནི་ལམ་ངན་པར་མི་སྤྱོད་དོ་༎་མི་སྤྱོད་པ་༼༡༥༧.༥༽་ལ་གནས་པ་ནི་ལམ་གྱི་འདུ་ཤེས་སམ་།་ལམ་མ་ཡིན་པའི་འདུ་ཤེས་སུ་མི་འགྱུར་རོ་།་འདུ་ཤེས་ཡོངས་སུ་རིག་པ་ནི་བློ་གཉིས་སུ་མི་འཇུག་སྟེ་།་དེ་ནི་གཉིས་སུ་མེད་པར་༼༡༥༧.༦༽་འཇུག་པའོ་༎  	བྱང་ཆུབ་སེམས་དཔའ་བདེན་དགས་སྨྲས་པ་།་བདེན་པ་དང་རྫུན་པ་ཞེས་བྱ་བ་དེ་ནི་གཉིས་ཏེ་།་བདེན་པ་མཐོང་བས་ཀྱང་བདེན་པ་ཉིད་ཡང་དག་པར་རྗེས་སུ་མི་༼༡༥༨.༡༽་མཐོང་ན་བརྫུན་ལྟ་ག་ལ་ལ་མཐོང་།་དེ་ཅིའི་ཕྱིར་ཞེ་ན་།་ཤའི་མིག་གིས་།་ཤེས་རབ་ཀྱི་མིག་གིས་མཐོང་སྟེ་།་ཇི་ལྟར་མཐོང་ན་།་རྣམ་པར་མི་མཐོང་བ་དེ་ལྟར་མཐོང་ངོ་༎་༼༡༥༨.༢༽་གང་ལ་མཐོང་བ་ཡང་མེད་།་རྣམ་པར་མཐོང་བ་ཡང་མེད་པ་དེ་ནི་གཉིས་སུ་འཇུག་པའོ་༎  ཞེས་འབྱུང་ངོ་༎  ཤེས་རབ་ཕ་རོལ་ཕྱིན་པ་ལས་།  	བློ་གྲོས་མཐའ་ཡས་།་དོན་གྱི་རྗེས་སུ་༼༡༥༨.༣༽་མི་ཇུག་པའི་ཚེ་།་མངོན་པར་འདུ་བྱེད་པ་དང་།་བཅས་པའི་དོན་གྱི་རྗེས་སུ་འབྲང་བར་མི་བྱའོ་༎  ཞེས་འབྱུང་།  ལང་ཀར་གཤེགས་པ་ལས་།  		རྣམ་པར་མི་རྟོག་མི་འཇུག་ཅིང་།  		གང་༼༡༥༨.༤༽་ཚེ་སངས་རྒྱས་མི་མཐོང་ལ་༎  		འཇུག་མེད་སངས་རྒྱས་ཡིན་པར་ནི་༎  		གལ་ཏེ་མཐོང་ན་དེ་འཚང་རྒྱ་༎  ཞེས་འབྱུང་།  དེ་དག་ལ་སོགས་པ་རྒྱ་ཆེར་བསྟན་པ་ཡང་།་སློབ་དཔོན་༼༡༥༨.༥༽་སོ་སོའི་བཞེད་པ་དང་།་ལུང་གི་དོན་གྱིས་ཀྱང་།་ཙེན་མེན་ལྟར་དམིགས་པ་རིལ་པ་ཅན་མ་ཡིན་པར་སྟོང་པ་མ་སྐྱེས་པའི་དོན་ལ་ཅིར་ཡང་མི་བསམ་པ་དེ་ཙམ་དུ་འཛིན་པ་མེད་པར་༼༡༥༨.༦༽་རང་གསལ་བ་ལ་གཅིག་གིས་གཅིག་ལ་བཞག་པ་མེད་ནའང་ཐ་སྙད་དུ་བློ་བཞག་ཅེས་བསྟན་ཏོ་༎  དེ་ལྟར་བསྒོམ་ན་རྒྱལ་བ་རིལ་མཆོད་པ་དང་སེམས་ཅན་རིལ་བྱང་ཆུབ་ལ་༼༡༥༩.༡༽་བཀོད་པ་ལས་བསྒོམ་པ་བསོད་ནམས་ཆེ་བར་སྔར་རྒྱས་པར་བསྟན་།  འདིར་ཡང་ཤེས་རབ་ཕ་རོལ་ཕྱིན་པ་ལས་།  		བཅོམ་ལྡན་གྲོང་ཁྱེར་གཤེགས་༼༡༥༩.༢༽་པའི་ཚེ་༎  		འཁོར་ནི་བརྒྱ་སྟོང་མང་གིས་བསྐོར་༎  		མི་དང་མི་མ་ཡིན་ལ་སོགས་༎  		དང་བའི་སེམས་ཀྱིས་མཆོད་པ་བས་༎  		གང་གིས་སྐད་ཅིག་ཙམ་དུ་ནི་༎  		མི་ཟད་མཐའ་ནི་རབ་༼༡༥༩.༣༽་སེམས་ཤིང་༎  		མཚན་མ་རྣམས་ནི་སྟོང་རྟོགས་ན་༎  		འདི་ནི་བསོད་ནམས་དེ་བས་འཕགས་༎  		བགྲང་བ་དང་ནི་གྲངས་ཀྱི་ཆ་༎  		རྒྱུ་ཙམ་དུ་ཡང་མི་བཟོད་དེ་༎  ཡང་དེ་ཉིད་ལས་།  	༼༡༥༩.༤༽་ཁམས་གསུམ་གྱི་སེམས་ཅན་ཇི་སྙེད་ཐར་པ་ལ་བཀོད་པ་བས་ནི་།་སྐད་ཅིག་ཙམ་ལམ་བསྒོམས་པ་བསོད་ནམས་འཕགས་སོ་༎  	དེ་ཅིའི་ཕྱིར་ཞེ་ན་།་ཐར་པའི་ཡང་རྩ་བ་༼༡༥༩.༥༽་ཡིན་ནོ་ཞེས་འབྱུང་ངོ་༎  དེ་ལྟར་བསྒོམས་ཞི་གནས་ལྷག་མཐོང་ཟུང་དུ་འབྲེལ་ཏེ་།་སྣང་བ་ཉིད་རིག་པ་མ་སྐྱེས་པར་རང་གསལ་བ་ཡང་བསྒོམས་པའི་ངོ་བོར་བསྟན་པ་ནི་།་སྟོང་༼༡༥༩.༦༽་པ་མ་སྐྱེས་པའི་དོན་འཛིན་པ་མེད་པར་གསལ་བ་ནི་ལྷག་མཐོང་།་གང་དུ་ཡང་མི་ག-ཡོ་མི་ལྡང་བ་ཞི་གནས་སྟེ་།་དོན་འདི་གཉིས་དུས་གཅིག་ཏུ་གསལ་ལ་མི་ག-ཡོ་བས་བསྒོམ་༼༡༦༠.༡༽་པའི་ངོ་བོ་སེམས་རྩེ་གཅིག་པ་ཞེས་ཀྱང་བྱ་སྟེ་།་དེ་ལ་དམིགས་པ་གཉིས་པའི་ཆོས་མེད་དོ་༎  ལུང་ཆུང་ལས་།  		རྣམ་པར་མི་རྟོག་ས་ལེ་བ་༎  		ས་ལེ་བར་ཡང་རྟོག་པ་མེད་༎  		དེ་ནི་རང་༼༡༦༠.༢༽་རིག་ཡེ་ཤེས་ཏེ་༎  		འདི་ཞེས་བསྟན་དུ་མེད་པའོ་༎  ཞེས་འབྱུང་།  དཀོན་མཆོག་བརྩེགས་པ་ལས་།  	སེམས་རྩེ་གཅིག་ཞེས་བྱ་བ་ནི་མི་དམིགས་པའི་ཕྱིར་ཏེ་།་མིག་ལ་སྙིང་༼༡༦༠.༣༽་པོ་མི་དམིགས་སོ་༎  ཅེས་པ་ལ་སོགས་པ་རྒྱ་ཆེར་གསུངས་སོ་༎  མི་གནས་ཐེག་ཆེན་ལས་།  		ལོག་ལྟོག་མཚན་མ་ཐམས་ཅད་ལ་།  		འདུ་ཤེས་ག-ཡེང་བར་མ་གྱུར་ཅིང་༎  		རྩེ་༼༡༦༠.༤༽་གཅིག་དོན་ལས་མི་ག-ཡེངས་པས་༎  		ཞི་གནས་ཚུལ་ནི་དེ་ན་ཡོད་༎  		སྒྱུ་མ་སྨིག་སྒྱུ་རྨི་ལམ་ལྟར་༎  		ཆོས་རྣམས་ངོ་བོ་ཉིད་མེད་ཅིང་༎  		དམིགས་མེད་དེ་ཡང་རྟོག་བྲལ་ཞིང་༎  		༼༡༦༠.༥༽་མི་རྟོག་པ་ལའང་མ་ཆགས་པས་༎  		ལྷག་མཐོང་ཤེས་རབ་དེ་ན་ཡོད་༎  ཅེས་འབྱུང་།  འབྲོམ་བཙུན་དཔལ་གྱི་ཞིང་གིས་བཤད་པ་།  	ཆོས་ཉིད་ནམ་མཁའ་དབྱིངས་དང་འདྲ་བ་ལ་།་༼༡༦༠.༦༽་ལས་དང་པོ་པས་ཇི་ལྟ་བ་བཞིན་བསྒོམ་པའི་ཚེ་།་ཆོས་ཐམས་ཅད་ལ་འབྱུང་བཞིན་དུ་རྡུལ་ཙམ་ཡང་མི་ལེན་།་མི་སྤོང་།་མ་ཆགས་།་མི་གནས་།་གཟུགས་འཛིན་གྱི་འདུ་༼༡༦༡.༡༽་ཤེས་མ་བསྐྱོད་པའི་ཚེ་།་མཐའ་ཐམས་ཅད་དང་བྲལ་བ་རྣམ་པར་མི་རྟོག་པ་བསྒོམ་པའོ་༎  ཞེས་འབྱུང་།  མཁན་པོ་ཀྱིན་ཧུ་ཡིས་བཤད་པ་།  	༼༡༦༡.༢༽་ལམ་བསྒོམས་པས་མི་རྟོག་༺རྟོག་པ་།༻་པ་ཐམས་༺རྟོག་པ་།༻་ཅད་དང་བྲལ་ན་།་དེ་ནི་ཚོར་བ་གཅིག་པ་ཞེས་བྱ་སྟེ་།་དེ་ལྟར་ཚོར་བ་དེ་དང་ལྡན་པའི་ཚེ་།་བག་ཆགས་ཀྱི་ཉོན་མོངས་པ་མི་སྐྱེའོ་།་དེ་ནི་༼༡༦༡.༣༽་གྲོལ་ཐར་བའི་ལམ་ཡིན་ནོ་༎  ཞེས་འབྱུང་།  དེ་ལྟ་བུའི་ཏིང་ངེ་འཛིན་ལ་གནས་པས་།་འགྲོ་བའི་དོན་རྣམས་ཀྱང་རྫོགས་པར་བྱེད་དོ་༎  དེ་ཡང་ཤེས་རབ་ཀྱི་ཕ་རོལ་ཏུ་༼༡༦༡.༤༽་ཕྱིན་པའི་མདོ་ལས་།  	རབ་འབྱོར་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོས་ཏིང་ངེ་འཛིན་གསུམ་༺རྣམ་ཐར་དྲི་།༻་པོ་ལ་གནས་ཤིང་།་སེམས་ཅན་གང་རྣམ་པར་རྟོག་པའི་འདུ་ཤེས་ལ་༼༡༦༡.༥༽་སྤྱོད་པ་དེ་།་དེ་དག་གི་སྟོང་པ་ཉིད་དེ་རབ་ཏུ་འགོད་དེ་།་སེམས་ཅན་གང་མཚན་མ་ལ་སྤྱོད་པ་དེ་དག་ནི་།་མཚན་མ་མེད་པ་ལ་རབ་ཏུ་འགོད་དོ་༎་སེམས་ཅན་གང་སྨོན་པ་༼༡༦༡.༦༽་ལ་སྤྱོད་པ་དེ་དག་ནི་སྨོན་པ་མེད་པར་རབ་ཏུ་སྦྱར་རོ་༎་རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་དུ་ཕྱིན་པ་ལ་སྤྱོད་ཅིང་།་ཏིང་ངེ་འཛིན་གསུམ་༺རྣམ་ཐར་དྲི་།༻་༼༡༦༢.༡༽་ལ་འདུས་ཏེ་།་སེམས་ཅན་རྣམས་ཡོངས་སུ་སྨིན་པར་བྱེད་དོ་༎  ཞེས་འབྱུང་།  དེ་ལྟར་བསྒོམ་པ་ཡང་སྤྱིར་ཉམས་རྣམ་གསུམ་འབྱུང་སྟེ་།་དྲག་༺རི་གཟར་།༻་དལ་༺ཆུ་ཀླུང་།༻་གྱི་ཆུ་དང་།་རྒྱ་མཚོ་ལྟ་བུ་།་མི་༼༡༦༢.༢༽་སྡོད་པ་དང་།་དལ་བཞིན་པ་དང་།་མི་ག-ཡོ་བ་ཆེན་པོའོ་༎  ཙེན་མེན་དང་བསྒོམ་པ་ཐུན་མོང་ཀུན་ལ་འབྱུང་བའི་ཉམས་དང་པོ་དང་།་བར་པ་ལ་གནས་པའི་དུས་སུ་སྔོན་༼༡༦༢.༣༽་མངོན་པར་ཞེན་པ་བརྟས་པའི་དབང་གིས་རྟོག་པའི་སྐྱོན་རྣམས་སྐྱེ་སྟེ་བྱུང་བ་ཡང་།་དེ་ཡང་སྔོན་ངོས་བཟུང་བ་དང་།་དེས་བཅོས་པ་ཐུན་མོང་དུ་བསྟན་ཏེ་།་དེ་དག་འདིར་སྐྱོན་སྐྱེས་ཀྱང་།་༼༡༦༢.༤༽་ཙེན་མེན་ལྟར་རྟོག་པ་རེ་ལ་གཉིན་པོ་རེ་བསྒོམ་མི་དགོས་ཏེ་།་སྐབས་འདིར་དཔེར་གསེར་གྱི་རྫས་དང་།་རྒྱ་མཚོའི་རླབས་བཞིན་།་རྟོག་སྐྱོན་ངོ་བོ་ཉིད་དུས་གསུམ་དུ་ཆོས་ཉིད་མ་སྐྱེས་༼༡༦༢.༥༽་པའི་ངོ་བོ་ཉིད་ཡིན་པས་གློ་བུར་འབྱུང་སྲིད་ན་།་དེ་ཉིད་མི་སྤོང་རང་འབྱུང་རང་ཞི་སྟེ་།་དེ་ལ་དོན་ཆོས་ཡོད་ལ་བྱེད་ནའང་སྐྱོན་དེ་།  ཤེས་རབ་ཕ་རོལ་ཕྱིན་པ་ལས་།  	ཆུང་ངུ་ན་སངས་༼༡༦༢.༦༽་རྒྱས་ཡིད་ལ་བྱེད་ནའང་མཚན་པ་སྟེ་།་སྒྲིབ་པ་ཡིན་ན་དེ་ལས་གཞན་པ་ལྟ་ཅི་སྨོས་༎  ཞེས་འབྱུང་།  རྡོ་རྗེ་ཏིང་ངེ་འཛིན་ལས་།  	བསམ་ཞིང་མནོ་བ་མེད་ན་།་ལྟ་༺གློ་བུར་།༻་བུར་མི་སྐྱེ་སྟེ་།་༼༡༦༣.༡༽་དེ་ནི་ཡང་དག་པ་ཇི་བཞིན་དུ་མི་ག-ཡོ་བའོ་༎  ཞེས་འབྱུང་།  པར་ནེ་པན་གྱི་མདོ་ལས་།  	རིགས་ཀྱི་བུ་དཔེར་ན་།་མི་ཞིག་ཁྱིམ་དུ་རྐྱེན་མ་འོངས་པ་ཚོར་ན་རྐུན་པོས་༼༡༦༣.༢༽་མི་ཚུགས་སོ་།་བྱང་ཆུབ་སེམས་དཔའ་སེམས་དཔའ་ཆེན་པོས་ཀྱང་།་ཚད་མེད་པའི་ཉོན་མོངས་པ་ཐམས་ཅད་ཚོར་ཏེ་།་ཉོན་མོངས་ཐམས་ཅད་ཀྱིས་མི་ཚུགས་སོ་༎  ཞེས་འབྱུང་།  ༼༡༦༣.༣༽་མཁན་པོ་འགྭ་ལྷུན་ཤིན་གྱིས་བཤད་པ་ལས་།  	སེམས་ག-ཡོ་བའི་རྗེས་སུ་དྲན་ཞིང་ཡུལ་རྣམས་ལ་མི་དམིགས་ན་།་བརྟུལ་ཞིང་བསྡུ་མི་དགོས་༎  ཅེས་འབྱུང་།  སྣ་ནམ་ཡེ་ཤེས་༼༡༦༣.༤༽་དཔལ་གྱིས་ཐབས་བཤད་པ་།  	མི་བདེན་པའི་འདུ་ཤེས་བྱུང་ན་།་ཆོས་ཉིད་ཇི་བཞིན་དུ་རིག་པས་མཚན་མའི་རྗེས་སུ་མི་འབྲང་སྟེ་།་དགག་ཅིང་བཅོས་སུ་མ་མཆིས་པས་།་ཡང་དག་༼༡༦༣.༥༽་པའི་དོན་མི་ལྡན་།་ལོག་པའི་འདུ་ཤེས་མི་སྤོང་།  ཞེས་འབྱུང་།  ཉང་འཕགས་པ་འབྱུང་གནས་ཀྱི་ཐབས་ནི་།  	རྒོད་པ་ལ་སོགས་པ་མི་མཐུན་པ་ཞིག་བྱུང་ན་།་དེ་བཞིན་རྟོགས་༼༡༦༣.༦༽་པས་མི་མཐུན་པ་ལས་བཟློག་།་མཚན་མ་རགས་པ་དང་ཕྲ་བ་གཞན་ཅི་བྱུང་ངོ་འཚལ་བཏང་སྙོམས་སུ་བཞག་སྟེ་།་བཏང་སྙོམས་ནི་མངོན་པར་ཤེས་པའི་དོན་དུ་མཇལ་བར་བགྱི་།  ༼༡༦༤.༡༽་ཞེས་འབྱུང་།  འདིར་མུ་སྟེགས་ཆད་པར་བལྟ་བ་འབྲིང་ཧྱ་པ་ཏིའི་ལུགས་དང་།་རྟག་པར་བལྟ་བ་ཁྱད་པར་ཅན་གྱི་ལུགས་ཀྱང་ཡོད་དེ་༺རྣམ་པར་མི་རྟོག་ན་བློ་དག་ན་མུན་རུལ་སྙིང་སྟོབས་དག་པས་སེམས་ཤེལ་སྒོང་ལྟ་བུ་ཐོབ་སྟེ་དེ་ནི་མྱ་ངན་ལས་འདས་པའོ་ཟེར་རོ་།༻་།་དེ་མི་འཛིན་པས་དག་གོ་།  དགེ་སློང་ཡེ་ཤེས་དཔལ་༼༡༦༤.༢༽་གྱིས་ཐབས་བཤད་པ་།  	སེམས་སྐྱེ་བ་མེད་པར་མ་རིག་པས་།་ག-ཡོ་ཞིང་འབྱུང་བ་༼༡༦༤.༣༽་མཐོང་ན་།་སེམས་ལ་ག-ཡོ་ཞིང་འབྱུང་བ་ནི་རྡུལ་ཕྲ་མོ་ཙམ་ཡང་མེད་དོ་༎་དེ་ཅིའི་ཕྱིར་ཞེ་ན་།་སེམས་ཡོང་གིས་མ་སྐྱེས་ཏེ་།་གདགས་པ་ཙམ་ཡང་མེད་ན་།་ག-ཡོ་ཞིང་འབྱུང་བ་༼༡༦༤.༤༽་ལྟ་ག་ལ་ཡོད་༎  ཅེས་འབྱུང་།  མཁན་པོ་འབའ་ཤིས་ཐབས་བཤད་པ་།  	དེས་ཉ་ལྕིབས་ཀྱི་ཆུ་ལ་ག-ཡོགས་པ་དང་ལ་གཅུས་པ་དང་མཚུངས་ཏེ་།་གཅུས་ན་འགྱེས་ལ་སྣོད་སླར་ཕྱུང་༼༡༦༤.༥༽་མ་ཐག་ཏུ་འཕྲོ་འདུས་ཤིང་འཚམས་སྦྱོར་བ་བཞིན་དུ་།་རྟོག་པ་རྩད་མ་བཅད་པར་ཐང་གཅིག་རུང་བ་འདྲ་ཡང་།་དེ་མ་ཐག་ཏུ་རྟོག་པ་སླར་སྐྱེ་བས་།་སེམས་ལས་བྱུང་ངོ་ཅོག་རབ་ཏུ་༼༡༦༤.༦༽་དབྱེ་བས་རྗེས་བཅད་དེ་སེལ་།་དབང་པོ་རྣོན་པོས་དེ་ལྟར་རྗེས་བཅད་བྱ་མི་དགོས་ཏེ་།་རྟོག་པ་བྱུང་མ་ཐག་ཏུ་མི་༺སྡམ་།༻་རྟོག་པར་བཏང་བས་བཅོས་༺ཕྱིས་ནི་སླན་།༻་ཏེ་།་མངོན་དུ་མི་བྱས་བས་སེལ་ཏོ་།  མཧའ་༼༡༦༥.༡༽་ཡན་གྱིས་ཐབས་བཤད་པ་།  	ཐབས་ལྔ་ནི་འདི་ཡིན་ནོ་༎  	མ་རིག་པའི་སེམས་བྱུང་བ་ཚོར་བ་།་ལུང་དུ་མི་སྟོན་པའོ་།  	མ་རིག་པའི་སེམས་བྱུང་བ་ཚོར་བ་ལ་།་༼༡༦༥.༢༽་ཚོར་བའི་རྗེས་སུ་འབྲངས་ན་སེམས་ཅན་ཕལ་ལོ་༎  	མ་རིག་པའི་སེམས་བྱུང་བ་ཚོར་བས་ག-ཡོ་བ་སྐྱོན་ཏུ་རིག་སྟེ་བཀག་ན་ཉན་ཐོས་འགོག་པའོ་༎  	མ་རིག་པའི་སེམས་བྱུང་ཚོར་རང་༼༡༦༥.༣༽་ཞི་རང་མེད་ན་ཞི་བ་ཕྱོགས་གཅིག་པ་ཞེས་ཀྱང་བྱ་།་སྟོང་པ་བག་ལ་ཉལ་ཞེས་ཀྱང་བྱ་།  	མ་རིག་པའི་སེམས་བྱུང་བ་ཚོར་བ་ལ་ཚོར་བའི་རྗེས་སུ་མི་རྟོག་མི་རྟོག་པ་ཡང་མི་གནས་ན་སེམས་༼༡༦༥.༤༽་ཐང་རེ་ཞིང་གྲོལ་ཐར་པ་ཐང་རེ་རེ་སྐྱེའོ་༎  	དེ་བས་ན་འདུ་ཤེས་དགག་པར་ཡང་མི་བྱ་།་འབྱུང་བཞིན་ཅི་ལ་ཡང་མི་བཅོས་པར་གྱི་ན་ཡེ་གཏང་ཇི་བཞིན་དུ་བཞག་ཏང་རང་ཞི་སྟེ་རྗེས་སུ་༼༡༦༥.༥༽་མི་འབྲང་ངོ་༎  ཞེས་འབྱུང་།  ཡང་།་  	མི་དམིགས་བཞིན་དུ་སྣང་ཞིང་།་གསལ་བར་ཤེས་པས་ཉན་ཐོས་དང་།་རང་སངས་རྒྱས་ཞི་བ་ཕྱོགས་པར་མི་ལྷུང་།་ཅི་ཡང་ཤེས་པ་མི་༼༡༦༥.༦༽་དམིགས་པས་འདུ་ཤེས་མེད་པར་མི་ལྟུང་།་མི་ག-ཡོ་ཞིང་ཡོངས་སུ་གསལ་ལོ་སྙམ་པའི་རྟོག་པ་མེད་པས་རྟག་པར་མི་འགྱུར་།་ཆོས་ངོ་བོ་མི་དམིགས་ཀྱང་།་མི་དམིགས་སོ་སྙམ་པ་༼༡༦༦.༡༽་མེད་པས་ཆད་པར་མི་ལྟུང་།  ཞེས་འབྱུང་།  ཡང་  	མཉམ་པར་གཞག་པ་ལ་ལོག་པའི་སེམས་བྱུང་སྟེ་།་རྟོག་པ་ག-ཡོས་ན་།་རྟག་པ་ཉིད་རང་བཞིན་མེད་པར་ཤེས་པར་བགྱི་སྟེ་།་མཚན་༼༡༦༦.༢༽་མར་བཟུང་ནས་རྗེས་སུ་མི་འབྲང་།་སྐྱོན་དུ་བལྟས་ན་ནན་ཏན་གྱིས་མི་དགག་༎་བྱུང་ཚོར་རྗེས་སུ་མི་འབྲང་།་རང་བྱུང་རང་ཞི་བཞག་ཏུ་མེད་པའི་ཚུལ་གྱིས་དམིགས་པར་བཞག་ན་།་བྱིང་༼༡༦༦.༣༽་ཞིང་རྨུགས་པའི་ཚེ་ལ་གོར་༺བརྩོགས་འགྲུས་།༻་བརྩམས་ལ་།་རྨུག་རྨུག་མེད་པར་བློ་གསལ་བ་ཁོ་ནར་བསྒོམ་མོ་༎  ཞེས་འབྱུང་།  མཁན་པོ་ལ་ཤན་ཤིས་བཤད་པ་།  	སེམས་ག-ཡོས་པའི་ཚེ་།་༼༡༦༦.༤༽་དེ་ཉིད་ལ་བལྟ་ཞིང་དགག་པར་བྱའོ་༎  	གཟུགས་ལ་ཆོས་བཞིན་དུ་བལྟས་ན་གཟུགས་མི་མཐོང་༎  ཞེས་འབྱུང་།  མི་གནས་ཐེག་ཆེན་ལས་།  		ཇི་སྲིད་ཡིད་ཀྱི་༼༡༦༦.༥༽་ལོག་ག-ཡོ་བ་༎  		དེ་སྲིད་བདུད་ཡུལ་ལོ་༎  		དེ་ཕྱིར་ཐེག་ཆེན་རྣལ་འབྱོར་པས་།  		ཇི་སྲིད་ཡིད་ཀྱི་ལོག་ག-ཡོ་ཞིང་༎  		བག་ཆགས་རྒྱུ་བ་རྩིང་ཞིབ་རྣམས་༎  		ཆུ་ཟླའམ་རྨི་ལམ་ལ་སོགས་༼༡༦༦.༦༽་ལྟར་།  		དེ་དག་མི་བདེན་སེམས་ཡིན་པར་༎  		སོ་སོར་རྟོག་པའི་ཤེས་རབ་ཀྱིས་༎  		དེ་ལྟར་རིག་པར་བྱས་ནས་ནི་༎  		དེ་དག་ནན་གྱིས་མི་དགའ་སྟེ་༎  		ཆོས་རྣམས་སེམས་ལས་བྱུང་བས་༼༡༦༧.༡༽་ན་༎  		དེ་དག་རང་བཞིན་མི་དམིགས་ཕྱིར་༎  		སེམས་ཀྱི་རང་བཞིན་ཇི་ལྟ་བུ་༎  		རང་བྱུང་རང་ཞི་ཉིད་དུ་བཞག་༎  		བྱུང་ཚོར་རྗེས་སུ་མ་འབྲངས་ཤིང་༎  		བྱིང་རྨུགས་༼༡༦༧.༢༽་དབང་དུ་མི་བཏང་ཞིང་༎  		ཏིང་འཛིན་རོ་ལ་མ་ཆགས་པར་༎  		མི་གནས་ཐེག་ཆེན་དོན་བསྒོམ་ཏེ་༎  		རྟག་ཆད་མུ་གཉིས་གཏན་སྤངས་པས་༎  		མ་སྟེགས་ལྟ་བར་དེ་མི་འགྱུར་༎  		ཡིད་ཀྱི་རྣམ་༼༡༦༧.༣༽་རྟོག་མི་འགོག་ཅིང་༎  		རང་བྱུང་རང་ཞིར་མཉམ་བཞག་པས་༎  		ཉན་ཐོས་འགོག་པར་དེ་མི་ལྟུང་༎  		བྱུང་ཚོར་རྗེས་སུ་མ་འབྲང་བས་༎  		འཇིག་རྟེན་ཕལ་པའི་འདུ་ཤེས་སྤང་༎  		མི་༼༡༦༧.༤༽་རྟོག་དོན་ལ་མ་ཆགས་པས་༎  		རང་རྒྱལ་སེམས་སུ་དེ་མི་ལྟུང་༎  		སྒོ་ལྔའི་རྣམ་ཤེས་མི་འགོག་པས་༎  		འདུ་ཤེས་མེད་པར་དི་མི་ལྟུང་༎  		ཞི་བའི་དོན་ལ་མ་ཆགས་པས་༎  		འཇིག་༼༡༦༧.༥༽་རྟེན་བསམ་གཏན་པར་མི་ལྟུང་༎  		ཆོས་ཉིད་དོན་ལ་མཉམ་གཞག་པས་༎  		བྱིང་རྨུགས་ལུང་དུ་མི་སྟོན་མེད་༎  ཅེས་འབྱུང་བས་།  མ་སྐྱེས་པའི་དོན་ལ་བློ་མ་ག-ཡོས་ནས་།་༼༡༦༧.༦༽་དཔེར་ན་མིག་བཙུམས་ན་རྫས་ཅི་ཡང་མི་མཐོང་བ་ལྟར་།་གོལ་ས་རངས་པ་དུས་གཅིག་ཏུ་ཁེགས་སོ་།  དེ་ལྟར་རིག་ན་ལུས་དང་སེམས་སུ་འཛིན་པའང་མེད་པས་།་བཅོས་སུ་༼༡༦༨.༡༽་རྡུལ་ཙམ་ཡང་མེད་དོ་།  ཡང་།  		དོན་དམ་ཡང་དག་ཉིད་དུ་ན་༎  		ཆོས་རྣམས་རང་བཞིན་མི་དམིགས་ཤིང་།  		ཅི་ལ་གནས་ཤིང་གང་ལ་ཆགས་༎  		ཅི་ཞིག་དག་ཅིང་གང་ཞིག་བླང་༎  		༼༡༦༨.༢༽་ཡང་དག་དོན་དམ་ཆོས་ཉིད་ལ་༎  		གནས་པའི་དངོས་པོ་རྡུལ་ཙམ་མེད་༎  		མི་གནས་མ་ཆགས་མི་རྟོག་ལ་༎  		མི་རྟོག་པའང་མི་གནས་ན་༎  		དེ་ལ་བཅོས་སུ་རྡུལ་ཙམ་མེད་།  ཅེས་༼༡༦༨.༣༽་འབྱུང་སྟེ་།  དེ་ལྟར་མ་རིག་པ་སྒོ་གསུམ་༺འདིར་སྔར་བྱུང་བ་ནི་མི་འགོག་ཕྱིས་དེ་མི་འདོན་སྔར་བྱས་བ་ལ་མི་འགྱོད་།་ཕྱི་མ་མི་སེམས་པ་ནི་ཐབས་ཀྱི་དམ་པར་བཞག་གོ་།༻་དུ་ཞེན་པ་མ་བྲལ་བར་འཆོས་པ་ནི་བསླད་པ་ཞེས་བྱ་སྟེ་།་ཆོས་ལམ་སྤྱོད་པ་མ་ཡིན་ནོ་༎  ཡང་དེ་ཉིད་ལས་།  		ཇི་ཙམ་བཅོས་པའི་སེམས་༼༡༦༨.༤༽་བྱུང་ཞིང་༎  		ཡིད་ཀྱི་རྒྱུ་བ་འགོག་གྱུར་ཏམ་༎  		བྱུང་ཚོར་རྗེས་སུ་འབྲངས་གྱུར་ཞིན་༎  		༼༡༦༨.༥༽་ཏིང་འཛིན་རོ་ལ་ཆགས་གྱུར་ན་༎  		དེ་དག་ཐམས་ཅད་མ་རབས་སེམས་༎  ཞེས་འབྱུང་ངོ་༎  འགའ་ལུང་ཤིན་ཤིས་ཐབས་བཤད་པ་།  	སེམས་ག-ཡོ་བའི་རྗེས་སུ་དྲན་ཞིང་༼༡༦༨.༦༽་ཡུལ་རྣམས་ལ་མི་གནས་ན་༎་བརྟུལ་ཞིང་བསྡུ་མི་དགོས་ཏེ་།་བསླན་ཞིང་དགག་མི་དགོས་སོ་༎  ཞེས་འབྱུང་།  རྣམ་པར་མི་རྟོག་པའི་མདོ་ལས་།  	ཇི་ལྟར་ན་མཚན་མ་དག་༼༡༦༩.༡༽་ཡོངས་སུ་སྤོང་ཞེ་ན་།་མངོན་དུ་སྣང་བའི་ཡིད་ལ་མི་བྱེད་པས་སྤོང་ངོ་༎  ཞེས་འབྱུང་ངོ་།  ལང་འགྲོ་དཀོན་མཆོག་འབྱུང་གནས་ཀྱིས་ཐབས་༼༡༦༩.༢༽་བཤད་པ་།  		འདུ་ཤེས་ཕྲ་སྦོམ་ཅི་བྱུང་ཡང་༎  		བརྟག་ཅིང་དམིགས་སུ་མེད་པས་ན་༎  		དེ་ལས་དོག་པ་མི་བྱའོ་༎  		འབྱུང་བཞིན་ཅི་ཡང་མི་བཅོས་པར་༎  		ཇི་བཞིན་པའི་ངང་ཚུལ་དུ་༎  		དེ་༼༡༦༩.༣༽་བཞིན་འདུ་ཤེས་བཏང་བར་བྱ་༎  		རང་བྱུང་རང་ཞིར་རྗེས་མི་འབྲང་༎  		བག་ཆགས་རྒྱུ་བ་བརྩིང་ཞིབ་རྣམས་༎  		འབྱུང་བཞིན་མི་ལེན་མི་གནས་ན་༎  		ངོ་བོ་ཉིད་ཀྱི་དབྱིངས་ཉིད་དེ་༎  		ཤེས་རབ་༼༡༦༩.༤༽་ཕ་རོལ་ཕྱིན་པ་ལ་༎  		ཅིག་ཅར་འཇུག་པའི་སྒོ་ཞེས་འབྱུང་༎  མི་གནས་པའི་ཏིང་ངེ་འཛིན་གྱི་སྒོ་ལས་ཀྱང་།  	ཆོས་ཐམས་ཅད་རྒྱ་མཚོ་དབྱིངས་བཞིན་པས་།་དཀྲུག་པར་མི་བྱ་ཡོངས་༼༡༦༩.༥༽་སུ་དཀྲུག་པར་མི་བྱའོ་༎་དེ་ཅིའི་ཕྱིར་ཞེ་ན་།་རྒྱ་མཚོ་ཡང་དཀྲུགས་དང་རླབས་ག-ཡོ་༎་མ་དཀྲུགས་ན་རླབས་མི་ག-ཡོ་།་དེ་བཞིན་དུ་ཆོས་ཐམས་ཅད་ཀྱང་།་དེ་བཞིན་ཉིད་ལས་ག-ཡོ་༼༡༦༩.༦༽་བར་མི་བྱའོ་༎་དེ་ཅིའི་ཕྱིར་ཞེ་ན་།་ཆོས་ཐམས་ཅད་ནམ་ཡང་དག་པ་ཉིད་དུ་འདུ་།་ཡང་དག་པ་ཉིད་དུ་འབབ་།་ཡང་དག་པ་ཉིད་དུ་འབབ་༺རྩོལ་བའི་སྐྱོན་གཙུག་གི་ཡི་གེ་ལས་མགྲོན་ལམ་བཟང་སྙིང་དུ་མི་སྡུག་།་ངོ་བྲལ་གྱི་ཕྱིར་རྗེའི་སྙན་སྙུང་མང་ན་མཐའ་གྱོད་དུ་འགྱུར་ཅེས་པ་ལྟ་བུ་།༻་ཅིང་དེ་བཞིན་དུ་རྣམ་གྲངས་གཅིག་པས་གང་ཡང་༼༡༧༠.༡༽་བསྐྱེད་པར་མི་བྱའོ་༎་གང་ཡང་བྲི་བར་མི་བྱ་།་གང་ཡང་བླང་བར་མི་བྱ་།་གང་ཡང་དོར་བར་མི་བྱ་།་གང་ཡང་སྤང་བར་མི་བྱ་།་གང་ཡང་མངོན་དུ་མི་བྱའོ་༎  ཞེས་འབྱུང་།  དེ་ལྟར་རྟོག་སྐྱོན་༼༡༧༠.༢༽་ངེས་ཟིན་ནས་།་རང་བྱུང་རང་ཞིར་བཞག་པས་།་ཡུན་རིང་དུ་བསྒོམ་ན་།་རྣམ་རྟོག་ཇེ་ལ་ཉུང་ཞིང་སྙི་བར་འགྱུར་ཏེ་།་རྟོགས་པ་ནི་ལུང་ཆུང་ནས་གསུངས་པ་ལྟར་།་སེམས་ག-ཡུང་དུ་འགྱུར་༼༡༧༠.༣༽་ཞིང་སྡུག་བསྔལ་ཉིད་བྱང་ཆུབ་ལ་།་འཁོར་བ་མྱ་ངན་ལས་འདས་པར་འགྱུར་རོ་༎  འོ་ན་འདིར་ས་བགྲོད་ལུགས་ཇི་ལྟ་བུ་།་འདིར་ཙེན་མེན་ལྟར་དཀའ་བས་རིམ་པར་སྦྱང་དུ་མེད་།་དང་པོ་ནས་༼༡༧༠.༤༽་ཐམས་ཅད་མཁྱེན་པ་ཉིད་ལ་ཅིག་ཅར་ཞུགས་པ་སྟེ་།་དེ་ནི་བསླབ་པ་མེད་པའི་བསླབ་པ་ཞེས་བྱའོ་༎  དེ་ཡང་བློ་གྲོས་རབ་གནས་ཀྱི་ཞུས་པའི་མདོ་ལས་།  	གང་ལ་ཐེ་ཚམ་ཐམས་ཅད་༼༡༧༠.༥༽་མི་འབྱུང་བ་དེ་བསླབ་པ་མི་ལེན་དོ་༎་གང་བསླབ་པ་མི་ལེན་པ་དེ་བསླབ་པར་འདོད་པ་ཞེས་བྱའོ་༎་གང་བསླབ་པར་འདོད་པ་དེ་ཕྱིར་མི་འོང་བའོ་༎་གང་ཕྱིར་མི་འོང་བ་དེ་རྣམ་པར་དག་པ་དེ་༼༡༧༠.༦༽་བྲལ་བའོ་།  ཞེས་པ་དང་།  	ལྷའི་བུ་གང་དེ་ལྟར་སློབ་པ་དེ་ནི་སློབ་པར་མི་བྱེད་དོ་༎  	གང་སློབ་ཅེ་ན་ཅི་ལའང་མི་སློབ་ཏེ་།་གང་གི་ཚེ་ཅི་ལའང་མི་བསླབ་པ་དེ་ཡང་དག་པའི་བསླབ་པ་ལ་གནས་པ་།་༼༡༧༡.༡༽་ཞེས་བྱའོ་༎  ཞེས་འབྱུང་སྟེ་།  འཇུག་སྒོ་ཁྱད་པར་ཅན་གོམ་པ་དང་ཉམས་བསྟན་དུ་ཡང་མེད་པ་ཆོས་མ་སྐྱེས་པ་ཁོ་ནར་གཅིག་པ་སྟེ་།  མི་གནས་ཐེག་ཆེན་ལས་།  		༼༡༧༡.༢༽་ནམ་ཞིག་དོན་ལ་རིག་འགྱུར་ན་།  		རང་རིག་དེ་ཡང་འདི་སྙམ་ཞེས་།  		གཞན་ལ་བསྟན་ཅིང་བརྗོད་དུ་མེད་།  		ཚིག་གིས་བརྗོད་དུ་དེ་ལ་མེད་།  ཅེས་གསུངས་ཏེ་།  དེ་དང་ལྡན་ན་ཤེས་རབ་ཕ་རོལ་༼༡༧༡.༣༽་ལས་གསུངས་པ་།  	དང་པོ་བྱང་ཆུབ་སེམས་དཔའི་སྐྱོན་མེད་པ་ལ་ཞུགས་ནས་ཕྱིར་མི་ལྡོག་པའི་ས་ཐོབ་པ་ཡོད་དོ་༎  	དང་པེར་སེམས་བསྐྱེད་པ་ཉིད་ཀྱིས་བླ་ན་མེད་པར་སངས་རྒྱས་ནས་ཆོས་༼༡༧༡.༤༽་ཀྱི་འཁོར་ལོ་བསྐོར་ཏེ་།་སེམས་ཅན་གྲངས་མེད་པའི་དོན་བྱས་ན་།་ཕུང་པོ་མ་ལུས་པའི་མྱ་ངན་ལས་འདས་བའི་དབྱིངས་སུ་མྱ་ངན་ལས་འདའ་ཞིང་མྱ་ངན་ལས་འདས་ནས་ཀྱང་དམ་པའི་ཆོས་༼༡༧༡.༥༽་བསྐལ་པའམ་བསྐལ་པའི་ལྷག་མར་གནས་པ་དག་ཀྱང་ཡོད་དོ་༎  ཞེས་འབྱུང་།  ཡང་དེ་ཉིད་ལས་།  	རིགས་ཀྱི་བུ་བྱང་ཆུབ་སེམས་དཔའ་ཐབས་ལ་མཁས་པ་ནི་།་ས་དང་པོ་ནས་མ་༼༡༧༡.༦༽་བགྲོད་པར་ས་བཅུ་ནོད་པའོ་༎  ཞེས་གསུངས་པས་  རིམ་པར་མེད་ཀྱང་ཏིང་ངེ་འཛིན་གྱི་བོགས་དང་ས་རྣམས་མི་འདོད་པ་མ་ཡིན་ནོ་།  འདི་ལྟ་བུ་ལས་མཉམ་པ་ལས་ལངས་པའི་ཚེ་།་སྤྱོད་༼༡༧༢.༡༽་ལམ་ཇི་ལྟ་བུ་ཞེ་ན་།་ཙེན་མེན་ལྟར་སྤྱོད་པའང་རེ་ཞིག་དགག་ཏུའང་མེད་ན་།་འདི་ལྟར་སྟོང་པར་བསྒོམ་པའི་རིག་པ་ཉིད་ལ་ཚོགས་གཉི་ག་རྫོགས་ཤིང་།་ཅི་ལ་སྤྱད་ཀྱང་མི་དགོས་ཏེ་།་འཛིན་༼༡༧༢.༢༽་ཆགས་མེད་པའི་ཕྱིར་རོ་།  དེ་ཡང་མི་གནས་ཐེག་ཆེན་ལས་།  		ལུས་སེམས་དགེ་ལ་མཉམ་བཞག་པས་༎  		བསོད་ནམས་ཚོགས་ཀྱི་ཕ་རོལ་ཕྱིན་༎  		དོན་དམ་ཆོས་ལ་རང་རིག་པས་།  		ཡེ་༼༡༧༢.༣༽་ཤེས་ཕ་རོལ་ཕྱིན་པ་རྫོགས་༎  		བསོད་ནམས་ཡེ་ཤེས་ལས་བྱུང་བའི་༎  		སྐུ་གསུམ་རྫོགས་པའི་སངས་རྒྱས་སྐུ་༎  		ཐོབ་འགྱུར་འདི་ལ་ཐེ་ཚོམ་མེད་༎  ཅེས་འབྱུང་བས་།  ཚོགས་ཏིང་༼༡༧༢.༤༽་ངེ་འཛིན་ཉིད་ལ་རྫོགས་པར་བསྟན་ཏེ་དཀར་ཕྱོགས་ཆེད་དུ་རྩོལ་བར་མི་བྱེད་ཀྱང་།་མི་དམིགས་པས་ཅི་ནུས་སུ་བྱ་བས་སྟོང་པ་ནི་བཞེད་དོ་།  སེམས་ལོན་ལས་།  	དེ་ཡང་འགྲོ་སྡོད་༼༡༧༢.༥༽་འདུག་ཉལ་སྤྱོད་ལམ་ཐམས་ཅད་དུ་ཏིང་ངེ་འཛིན་ལས་མི་འབྲལ་ལོ་༎  ཞེས་འབྱུང་།  ཡང་སྨྲས་པ་།  	བྱང་ཆུབ་ཀྱི་གནས་གང་ཡིན་བཤད་པ་།་ཆོས་མཐོང་ན་འགྲོ་བ་ཡང་བྱང་ཆུབ་༼༡༧༢.༦༽་ཀྱི་གནས་ཡིན་ནོ་༎་འདུག་པ་ཡང་བྱང་ཆུབ་ཀྱི་གནས་ཡིན་༎་སྟོང་པ་ཡང་བྱང་ཆུབ་ཀྱི་གནས་ཡིན་ནོ་༎  ཞེས་པ་ལ་སོགས་པ་གསུངས་པས་།  ལངས་པའི་ཚེ་ཡང་མ་སྐྱེས་པ་༼༡༧༣.༡༽་ཉིད་དུ་འདོད་པའི་གཞུང་ངོ་༎  སློབ་དཔོན་ཉ་བྲན་དཔལ་གྱིས་སྙ་ཡེ་ཤེས་རྒྱལ་མཚན་གྱི་སྤྱོད་ལམ་བཤད་པ་།  	ལངས་པའི་ཚེ་ཡང་ཆོས་ཐམས་ཅད་སྒྱུ་མ་ལྟ་བུར་༼༡༧༣.༢༽་ཤེས་ཤིང་སྡིག་སྤངས་སྙིང་རྗེ་དང་ལྡན་།་སེམས་ཅན་གྱི་དོན་ལ་སྤྱད་༎  ཅེས་འབྱུང་།  སེམས་ལོན་ལས་།  	མཚན་མ་ལ་ཡང་མི་གནས་བསོད་ནམས་ཀྱི་ཚོགས་ཀྱང་མི་གཏོང་།་དགེ་༼༡༧༣.༣༽་བའི་ཕྱོགས་ཐམས་ཅད་མ་བཅད་པ་།་བསམ་གཏན་ལ་ལངས་ནས་དགེ་བའི་ཕྱོགས་ཀྱང་མི་འདོར་བ་སྤྱོད་པ་ཡིན་ཏེ་།་མི་རྟོག་པ་བསྒོམ་པ་འདི་དང་མཐུན་ནོ་༎  ཞེས་འབྱུང་།  མཁན་༼༡༧༣.༤༽་པོ་དེའུ་ལི་ཤི་ཡིས་བཤད་པ་།  	མིག་གཟུགས་ལ་མ་ཆགས་པས་།་མིག་གྲོལ་ཐར་།་རྣ་བ་དང་།་སྣ་དང་།་ལྕེ་དང་།་ལུས་དང་།་ཡིད་ཀྱང་དེ་བཞིན་དུ་གྲོལ་ཐར་ཏེ་།་དེ་ནི་རང་དབང་གི་རྒྱལ་པོ་༼༡༧༣.༥༽་དྲུག་ཞེས་བྱ་།  ཞེས་འབྱུང་།  མཧའ་ཡན་གྱི་བསམ་གཏན་རྒྱ་ལུང་ཆེན་པོ་ལས་།  	སྤྱོད་པ་ལ་འཇུག་པ་ནི་སྤྱོད་པ་བཞི་སྟེ་།་གཅིག་ནི་འཁོན་ལ་ལན་ལྡོན་པའི་སྤྱོད་པའོ་༎་གཉིས་པ་ནི་༼༡༧༣.༦༽་རྐྱེན་གྱི་རྗེས་སུ་སྤྱོད་པའོ་༎་གསུམ་པ་ནི་ཅི་ཡང་ཚོལ་བ་མེད་པའི་སྤྱོད་པའོ་༎་བཞི་པ་ནི་ཆོས་དང་མཐུན་པའི་སྤྱོད་པའོ་༎  	འཁོན་ལ་ལན་༺སྡུག་བསྔལ་གང་ལ་ཡང་མི་དགའ་བ་མེད་པར་བྱའོ་།༻་ལྡོན་པའི་སྤྱོད་པ་ཇི་ལྟ་བུ་ཞེ་ན་།་ལམ་བསྒོམ་༼༡༧༤.༡༽་པའི་མི་ནི་གལ་ཏེ་སྡུག་བསྔལ་ཅི་འབྱུང་བའི་ཚེ་ན་།་བདག་གི་ཡིད་ལ་དྲན་བཞིན་དུ་སྔོན་ཐོག་མ་མེད་པའི་བསྐལ་པ་ནས་ཡང་དག་པའི་ངོ་བོ་ཉིད་༺མ་རྟོགས་པས་།༻་སྤངས་ཏེ་།་ཕྱིའི་ཡུལ་༺ཤེས་པ་།༻་གྱི་རྗེས་སུ་འབྲངས་ནས་།་༼༡༧༤.༢༽་སྲིད་པ་སྣ་ཚོགས་སུ་འཁྱམས་ཏེ་།་འཁོན་༺དུ་འཛིན་པ་ལ་སོགས་པ་།༻་ཞིང་སྡང་བ་མང་དུ་བྱུང་ནས་།་ཞེ་༺གཉིས་མེད་ཡེ་ཤེས་དང་།༻་འགྲས་ཤིང་གནོད་༺ཐོག་མ་མེད་པ་ནས་།༻་པ་གྲངས་མེད་པས་།་ཚེ་འདི་ལ་གནོད་པའམ་།་ཉེས་༺ཚེ་འདི་རང་ལ་།༻་པ་མ་བྱས་ཀྱི་ཀྱང་༼༡༧༤.༣༽་བདག་གི་སྔ་མའི་ལས་ངན་པས་སྡུག་བསྔལ་གྱི་འབྲས་བུ་སྨིན་ཏེ་།་ལྷས་བྱས་པ་མ་ཡིན་།་མིས་བྱས་པ་མ་ཡིན་༺བྱས་ཕྱིར་ཞེས་སྡང་གཞན་ལ་མི་སྐྱེའོ་།༻་གྱི་།་༼༡༧༤.༤༽་རང་གི་ལས་ལས་གྱུར་པ་ཡིན་པས་།་སེམས་ཀྱིས་༺རང་གི་ལན་པའི་ཕྱིར་།༻་བཟོད་ཅིང་།་མི་༺གཞན་ལ་།༻་འཁང་བར་དང་༺སྤྱོས་པའི་ཚེ་ཡང་མི་ཁྲོ་བརྡེགས་པའི་ཚེ་ཡང་ལན་མི་བློན་ནོ་།༻་དུ་བླང་བར་བྱའོ་སྙམ་པ་སྟེ་།  	མདོ་ལས་།  	སྡུག་བསྔལ་དང་ཕྲང་ཀྱང་མྱ་ངན་༼༡༧༤.༥༽་དུ་མི་བྱ་སྟེ་།་ཅིའི་ཕྱིར་ཞེ་ན་།་དོན་རྟོགས་པའི་ཕྱིར་རོ་༎་སེམས་འད་ལྟ་བུ་བྱུང་བའི་ཚེ་དོན་དང་མི་འགལ་ལོ་༎་༼༡༧༤.༦༽་བཞི་༺སྤྱོད་ལམ་།༻་པོ་ཁོ་ན་ཡིན་ཀྱང་ཆོས་ཀྱི་དོན་དུ་འགྱུར་རོ་༎  	ཞེས་གསུངས་སོ་༎  	གཉིས་པ་༺ལས་སྤྱོད་སྐྱིད་པ་ལ་དགའ་བའི་སེམས་མི་བྱའོ་།༻་རྐྱེན་གྱི་རྗེས་སུ་སྤྱོད་པ་ནི་།་སེམས་ལ་བདག་མེད་པས་།་ཀུན་ཀྱང་ལས་ཀྱི་རྐྱེན་ལས་གྱུར་ཏེ་།་༼༡༧༥.༡༽་སྡུག་བསྔལ་དང་བདེ་བ་མཉམ་པར་བླང་བ་ཀུན་ཀྱང་རྐྱེན་ལས་སྐྱེའོ་།་གལ་ཏེ་མངོན་པར་མཐོ་བའི་འབྲས་བུ་ལོངས་སྤྱོད་ལ་སོགས་པ་ཀུན་ཀྱང་།་རང་གི་སྔོན་༼༡༧༥.༢༽་གྱི་རྒྱུས་ད་ལྟ་ཐོབ་པ་ཡིན་ལ་།་རྐྱེན་ཟད་ནས་མེད་པར་འགྱུར་བ་ཤེས་པར་བྱ་དགོས་པས་།་དགའ་བ་ཅི་ཡང་མེད་དོ་༎་ཐོབ་༺བདེ་བ་།༻་པ་དང་སྟོར་༺བདེ་བ་ཟད་པ་།༻་བ་ཡང་རྐྱེན་ལས་གྱུར་གྱི་།་སེམས་ལ་སྐྱེ་བ་༺རང་གི་ངོ་བོ་།༻་དང་༼༡༧༥.༣༽་འགྲིབ་པ་མེད་དོ་།་རྒ་བའི་རླུང་མ་ག-ཡོས་ན་ཆོས་ཀྱི་དོན་དང་མཐུན་སྟེ་།་དེ་བས་རྐྱེན་གྱི་རྗེས་སུ་སྤྱོད་པའོ་༎  	གསུམ་༺བདེ་སྡུག་གཉིས་འཛིན་པའི་ངོ་བོ་ལ་ལྟོས་ནས་ཡོང་ཀྱང་རང་བཞིན་མ་སྐྱེས་པར་ཤེས་པར་བྱའོ་།༻་པ་ཅི་ཡང་ཚོལ་བ་མེད་པའི་སྤྱོད་པ་ནི་།་༼༡༧༥.༤༽་འཇིག་རྟེན་པའི་མི་རྒྱུན་དུ་བསླད་པས་།་གནས་སོ་ཅོག་ཏུ་བདེ་བ་ལ་ཆགས་པའི་ཚོར་བ་ཞེས་བྱ་།་ཡེ་ཤེས་༼༡༧༥.༥༽་གྱིས་དོན་དམ་པ་རྟོགས་ན་ཀུན་ད་བ་དང་བྲལ་ལོ་།་སེམས་བདེ་བར་གནས་ན་བྱ་བ་མེད་དོ་།་གཟུགས་འགྱུར་ཞིང་འཕོ་ཡང་།་ཡོད་དོ་ཅོག་སྟོང་པ་ཉིད་ཡིན་པས་ཅི་ལ་ཡང་མོས་ཤིང་༼༡༧༥.༦༽་སྨོན་པ་མེད་དོ་།་བཀྲ་ཤིས་མ་དང་།་མུན་ནག་མ་ནི་རྟག་པར་རྗེས་སུ་འབྲང་བ་ཡིན་པར་ཁམས་གསུམ་ན་རྟག་ཏུ་གནས་དེ་།་དཔེར་ན་།་ཁྱིམ་འབར་བ་ལྟ་བུའོ་།་ལུས་ཡོད་ན་༼༡༧༦.༡༽་ཀུན་ཀྱང་སྡུག་བསྔལ་བ་ཡིན་ཏེ་།་སུའང་བདེ་བ་ཐོབ་པ་མེད་དོ་༎་གནས་པ་འདི་ལྟ་བུ་རྟོགས་ན་ཡོད་དོ་ཅོག་གི་འདུ་ཤེས་ཞི་བ་ཡིན་ཏེ་།་ཚོར་བ་མེད་དོ་༎  	མདོ་སྡེ་ལས་།  	ཚོར་བ་ཡོད་ན་སྡུག་༼༡༧༦.༢༽་བསྔལ་ལོ་༎་ཚོར་བ་མེད་པ་བདེ་བ་སྟེ་།་ཚོར་བ་མེད་པར་བསྡམས་ན་ཡང་དག་པའི་ལམ་སྤྱོད་པའོ་༎  	བཞི་༺ངོ་བོ་ཉིད་དག་པའི་ཆོས་ཉིད་ཤེས་ན་ལུང་རིགས་ཀྱི་ཆགས་པ་མེད་པར་བསྟན་།༻་པ་ཚོགས་དང་མཐུན་པའི་སྤྱོད་པ་ནི་།་ངོ་བོ་ཉིད་རྣམ་པར་དག་པའི་དོན་ཉིད་ནི་༼༡༧༦.༣༽་ཆོས་ཉིད་ཅེས་བྱའོ་༎་དོན་འདི་ནི་ཚད་མ་སྟོང་བས་གོས་པ་དང་ཆགས་པ་མེད་དེ་།་བདག་གཞན་ཡང་མི་དམིགས་པའོ་།  	༼༡༧༦.༤༽་མདོ་སྡེ་ལས་།  	ཆོས་ལ་སེམས་ཅན་མེད་པས་སེམས་ཅན་གྱི་དྲི་མ་དང་བྲལ་ལ་།་ཆོས་ལ་བདག་མེད་པས་བདག་ཏུ་བལྟ་བའི་དྲི་མ་དང་བྲལ་ལོ་།་ཡེ་ཤེས་ཅན་གྱིས་དོན་འདི་ལྟར་རྟོག་༼༡༧༦.༥༽་ཅིང་ཡིད་ཆེས་ན་ཆོས་དང་མི་འགལ་བས་།་འདི་བཞིན་སྤྱད་པའི་རིགས་སོ་༎  ཞེས་འབྱུང་།  ཡང་མཁན་པོ་ཆེན་པོས་བཤད་པ་།  	གོས་བ་ཟང་མོ་དང་ཟས་ཞིམ་པོ་དང་ལོངས་སྤྱོད་༼༡༧༦.༦༽་ལ་བརྐམས་ན་།་དེ་ནི་གདོན་མི་ཟ་བར་ཡོན་ཏན་ཆུང་བར་འགྱུར་རོ་༎་གནའི་མི་ཆོས་༺མཁས་པ་རྣམས་།༻་ལམ་བསྒོམ་པ་ནི་གོས་རྣམས་སུ་༺འཕྲལ་ལོངས་སྤྱོད་ལ་མི་ལྟའོ་།༻་མི་སྦྱོར་རོ་༎  དྲང་སྲོང་༺གདམས་པ་།༻་དེའུ་ཡུག་གི་གཙུག་ལག་གི་ཡི་གེ་༼༡༧༧.༡༽་ལས་།  	ལམ་བསྒོམ་པའི་སློབ་མས་ནི་ཁང་པ་བཟང་བའི་ནང་དུ་ལོངས་སྤྱོད་ཅིང་གནས་པར་མ་བྱའོ་།  ཞེས་འབྱུང་།  དེ་ལྟར་༺ཡོན་ཏན་།༻་སྤྱོད་པ་སྤྱད་ཡུན་རིང་དུ་བྱས་༼༡༧༧.༢༽་ན་།་རྟགས་ཇི་ལྟ་བུ་ཞིག་འཐོབ་ཅེ་ན་།་དེ་ལྟར་བསྒོམ་ནུས་ན་འཇུག་༎  གཉིད་ཆོམས་པ་དང་།་ཁ་ཟས་མེད་པར་དབང་པོ་གསལ་བ་དང་།་གང་ལ་ཆགས་སྡང་མེད་པ་ལ་༼༡༧༧.༣༽་སོགས་པ་མང་དུ་འབྱུང་སྟེ་།  མཧའ་ཡན་གྱི་བསམ་གཏན་ལས་།  	དེ་ལྟར་བསམ་གཏན་ཡུན་བསྲིངས་ཏེ་བྱས་ན་།་བར་བར་སངས་རྒྱས་དང་བྱང་ཆུབ་སེམས་དཔའ་མང་པོ་བྱུང་༼༡༧༧.༤༽་བར་བར་ཕ་རོལ་གྱི་སེམས་ཤེས་པ་ལ་སོགས་པ་ལྔ་མ་མངོན་པར་ཤེས་པ་སྙམ་བྱེད་བར་བར་པདམོ་ཆེན་པོའི་འོད་ལ་སོགས་ཏེ་ངོ་མཚར་སྣ་ཚོགས་ཅི་ཡང་མཐོང་སྟེ་།་དེ་དག་༼༡༧༧.༥༽་ཐམས་ཅད་རྣམ་པར་རྟོག་པ་ལ་སྤྱོད་པ་ཡིན་ཏེ་།་གཅིག་ཏུ་བདུད་ཡིན་གྱིས་།་དེ་ཀུན་ལ་མི་བསམ་ཞིང་ཆགས་པར་མི་བྱའོ་༎  ཞེས་འབྱུང་ངོ་།  རྒྱ་ལུང་ཆེན་པོ་ལས་  	བསྒོམ་༼༡༧༧.༦༽་པའི་ཚེ་།་སངས་རྒྱས་ཀྱི་གསེར་གྱི་མདོག་ཅན་ཕྱག་བཅུ་དྲུག་པ་ཞིག་སྣང་ཞིང་སྐུ་མདོག་གསེར་གྱི་ཁ་དོག་འདྲ་ལ་།་སྐུའི་འོད་གསལ་ལ་འཚེར་བས་སྐུ་བརྒྱན་པ་།་མཚན་༼༡༧༨.༡༽་སུམ་ཅུ་རྩ་གཉིས་དང་།་དཔེ་བྱད་བཟང་པོ་བརྒྱད་ཅུ་གསལ་པོར་མཐོང་སྟེ་།་མཚན་བཟང་པོ་དང་།་སངས་རྒྱས་འཇིག་རྟེན་ན་མངོན་དུ་བཞུགས་པ་དང་ཐ་མི་དད་པར་མཐོང་ན་།་༼༡༧༨.༢༽་གལ་ཏེ་དེ་ལྟར་མཐོང་བའི་ཚེ་ལྷ་ཕྱག་མ་བཙལ་བར་སེམས་བདེ་བར་བཞག་ལ་།་ཆོས་རྣམས་ལ་བདེན་པར་བརྟགས་ཤིང་།་འདི་སྙམ་དུ་དྲན་པ་བསྐྱེད་དེ་།  	སངས་རྒྱས་ཀྱི་༼༡༧༨.༣༽་བཤད་པ་ལས་།  	ཆོས་རྣམས་སོང་བ་ཡང་མེད་།་འོངས་པ་ཡང་མེད་།་ཆོས་ཐམས་ཅད་ཀྱི་མཚན་མ་དང་ངོ་བོ་ཉིད་སྟོང་པ་ཞི་བ་སྟེ་།་དེ་བཞིན་གཤེགས་པའི་སྐུ་ནི་གྲོལ་༼༡༧༨.༤༽་ཐར་བ་ཡིན་པས་དེ་ཉིད་ཡང་དག་པ་ཡིན་ནོ་༎་ཡང་དག་པའི་ཆོས་ནི་མཐོང་བའང་མེད་།་ཐོས་པའང་མེད་།  	ཞེས་འབྱུང་ངོ་སྙམ་དུ་།་དེ་སྙམ་གྱི་འདུ་ཤེས་བྱེད་པའི་ཚེ་།་སངས་༼༡༧༨.༥༽་རྒྱས་ཐམས་ཅད་རང་མཐོང་ངོ་༎་དེ་ལྟར་སངས་རྒྱས་མཐོང་བ་ན་སེམས་མ་ལེ་ལྷ་ནེ་བདེ་བར་གནས་པ་ཡིན་ནོ་༎  ཞེས་འབྱུང་།  གཞན་བདུད་ཀྱི་སྤྱོད་ཡུལ་བཅོ་བརྒྱད་ལ་༼༡༧༨.༦༽་སོགས་པ་ཅི་སྐྱེས་ཀྱང་།་དེ་ལ་དགའ་བྲོད་མི་བྱ་བར་གསུངས་སོ་༎  དེ་ལྟར་རྟགས་ཐོན་པས་གཞན་དོན་དུ་དཀར་གནག་ལས་ཅི་སྤྱད་ཀྱང་མི་དམིགས་པས་སྒྲིབ་པར་མ་གསུངས་༼༡༧༩.༡༽་ཏེ་།  རྒྱ་ལུང་ལས་།  	མཁན་པོ་ཆེན་པོ་ལ་དྲིས་པ་།་སེམས་ཅན་ཐམས་ཅད་སྒྱུ་མ་དང་འདྲ་།་རྨི་ལམ་དང་མཚུངས་ཏེ་།་ཡང་དག་པ་མ་ཡིན་ན་།་བདག་གིས་༼༡༧༩.༢༽་སྲོག་གཅད་ན་སྡིག་པ་ཅི་མཆིས་།་བཤད་པ་།་སེམས་ཅན་དུ་མཐོང་སྟེ་།་སྲོག་བཅད་ན་སྒྲིབ་པ་ཐོབ་བོ་༎་སེམས་ཅན་དུ་མ་མཐོང་ན་བསད་པ་མེད་དོ་༎་མཁན་པོ་ཆེན་པོས་༼༡༧༩.༣༽་བཤད་པ་།་དཔེར་ན་རྨི་ལམ་ན་མི་ཞིག་བསད་ན་།་སད་པའི་ཚེ་སྡིག་གི་ལན་གྱིས་མི་འཇིགས་སོ་༎་ཡང་དག་པའི་དོན་ཤེས་ན་།་རྨི་ལམ་དང་སད་པ་འདྲ་སྟེ་།་ཡུན་དུ་ཅིའི་དངོས་༼༡༧༩.༤༽་པོ་ཡང་མེད་དོ་༎  ཞེས་འབྱུང་།  ཐེག་པ་བསྡུས་པ་ལས་།  		ཉོན་མོངས་ཐུལ་ལ་སྤངས་པ་མེད་༎  		སྔགས་ཀྱིས་བསད་པའི་དུག་དང་འདྲ་༎  		ཐབས་ཆེན་རྣམས་དང་ལྡན་པ་ལ་༎  		༼༡༧༩.༥༽་ཉོན་མོངས་བྱང་ཆུབ་ཡན་འགྱུར་༎  ཞེས་འབྱུང་།  དཀོན་མཆོག་བརྩེགས་པ་ལས་།  	གལ་ཏེ་བྱང་ཆུབ་སེམས་དཔའ་འདོད་ལྔ་སྤྱོད་པ་༎་སངས་རྒྱས་ཆོས་དང་འཕགས་པའི་༼༡༧༩.༦༽་དགེ་འདུན་སྐྱབས་སོང་སྟེ་༎  ཞེས་པ་དང་།  དེ་ཉིད་ལས་།  	འོད་སྲུངས་འདི་ལྟ་སྟེ་།་དཔེར་ན་སྔགས་དང་སྨན་གྱིས་ཡོངས་སུ་ཟིན་པའི་དུག་ནི་།་ཁོང་དུ་འཐུངས་ཀྱང་འཆི་བར་མི་༼༡༨༠.༡༽་ནུས་སོ་༎་དེ་བཞིན་དུ་ཤེས་རབ་དང་།་ཐབས་ལ་མཁས་པས་ཡོངས་སུ་ཟིན་པའི་ཉོན་མོངས་པ་ལ་སྤྱད་ཀྱང་སྐྱོན་མེད་དོ་༎  ཞེས་འབྱུང་།  འཕགས་ཆོས་བཅུ་པ་ལས་ཀྱང་།  	༼༡༨༠.༢༽་རིགས་ཀྱི་བུ་དཔེར་ན་།་སྦྲུལ་འཛིན་པའི་མི་སྔགས་དང་སྨན་གྱི་སྟོབས་དང་ལྡན་པ་ནི་།་སྦྲུལ་དང་ལྷན་ཅིག་དགའ་མགུར་སྤྱད་ཀྱང་།་གདུག་པས་མི་གནོད་དོ་།་དེ་བཞིན་དུ་ཐབས་༼༡༨༠.༣༽་ལ་མཁས་པས་།་ཡོངས་སུ་ཟིན་པའི་ཉོམ་མོངས་པ་ལ་སྤྱད་ཀྱང་དུག་གིས་མི་གོས་སོ་༎  ཚིག་ཚ་ནམ་མཁའི་སྙིང་པོའི་ཅིག་ཅར་འཇུག་པའི་མདོ་ལས་།  	བདག་གི་བསམ་༼༡༨༠.༤༽་པ་རྣམ་པར་དག་པའི་དབྱིངས་༎  	མི་གནས་སྤྱོད་པ་བྱ་ལམ་འདྲ་༎  	བསྒྲུབ་པའི་ཆོས་ཉིད་བྱང་ཆུབ་ཐོབ་མེད་དབྱིངས་༎  	ཉོན་མོངས་རྣམ་དག་མ་སྐྱེས་དོན་དུ་མཉམ་༎  ཞེས་༼༡༨༠.༥༽་འབྱུང་།  དཀོན་མཆོག་བརྩེགས་པ་འོད་སྲུངས་ཀྱི་ལེའུ་ལས་།  	འོད་སྲུངས་འདི་ལྟ་སྟེ་།་པདམ་འདམ་ནས་སྐྱེས་ཀྱང་འདམ་གྱི་ཉེས་པའི་སྐྱོན་གྱིས་མི་གོས་སོ་༎་དེ་བཞིན་དུ་༼༡༨༠.༦༽་ཐབས་མཁས་པ་འཇིག་རྟེན་གྱི་ཉེས་པས་མི་གོས་སོ་༎  ཞེས་འབྱུང་༎  ཡང་མདོ་ལས་།  	ལྕགས་ཀྱི་གར་བུ་ཆུང་ཡང་ཆུ་ནང་འབྱིང་འགྱུར་ལ་།་སྣོད་དུ་བྱས་ན་ཆེན་བོའང་ཁ་༼༡༨༡.༡༽་རུ་འཕྱོ་བ་ལྟར་།་མི་མཁས་པ་ཡིས་སྡིག་པ་ཆུང་དུ་བྱས་ཀྱང་ལྟུང་འགྱུར་ལ་།་མཁས་པས་སྡིག་པ་ཆེན་པོ་བྱས་ཀྱང་ལྟུང་མི་འགྱུར་།  སྡོམ་༺ཉི་ཤུ་།༻་ལས་།  		༼༡༨༡.༢༽་སྙིང་རྗེར་ལྡན་ཞིང་བྱམས་ཕྱིར་དང་༎  		སེམས་དགེ་བ་ལ་ཉེས་པ་མེད་༎  ཞེས་འབྱུང་།  འཇམ་དཔལ་གནས་པའི་མདོ་ལས་།  	བཙུན་པ་ཤའ་རིའི་བུ་དེ་ལྟ་མོད་ཀྱི་།་སྒྱུ་མའི་༼༡༨༡.༣༽་སྐྱེས་བུའི་ལས་༺གསད་བཅད་ལ་སོགས་བྱས་པ་ལ་རྣམ་པར་སྨིན་པར་འགྱུར་ན་དེའི་ཚེ་ང་ལའང་འོང་གིས་དེ་ལས་བཟློག་པ་ནི་སྒྱུ་མའི་ཕྱིར་མི་མོས་སོ་།༻་གང་དུ་རྣམ་པར་སྨིན་པར་འགྱུར་བ་དེར་།་གོ་བའི་ཡང་རྣམ་པར་སྨིན་པར་༼༡༨༡.༤༽་འགྱུར་རོ་༎་དེ་ཅིའི་ཕྱིར་ཞེ་ན་།་སྒྱུ་མའི་སྐྱེས་བུ་༺ནི་དེ་ལ་ཡང་དག་ཏུ་།༻་དེ་དག་མི་རྟོག་རྣམ་པར་མི་རྟོག་གོ་ལ་།་ཆོས་ཐམས་ཅད་ཀྱང་༺དེ་བཞིན་དུ་དོན་ཀྱང་།༻་མི་རྟོག་རྣམ་པར་མི་རྟོག་པའི་ཕྱིར་རོ་༎  ཞེས་པ་དང་།  ཡང་  	འཇམ་དཔལ་༼༡༨༡.༥༽་གྱིས་སྨྲས་པ་།་བཙུན་པ་ཤ་རཱིའི་བུ་མཚོན་ཡང་མེད་ལས་ཀྱང་མེད་།་རྣམ་པར་སྨིན་པ་ཡང་མེད་།་འོ་ན་ལས་དེ་གང་དུ་རྣམ་པར་སྨིན་པར་འགྱུར་།་༼༡༨༡.༦༽་ཤ་རཱིའི་བུས་སྨྲས་པ་།་འཇམ་དཔལ་ཁྱོད་ཀྱིས་བསམ་པ་དེས་བསྟན་པ་ལྟར་།་ལས་དེ་གང་དུའང་རྣམ་པར་སྨིན་པར་མི་འགྱུར་རོ་༎་དེ་ཅིའི་ཕྱིར་ཞེ་ན་།་ཆོས་ཐམས་ཅད་ལ་ལས་མེད་།་༼༡༨༢.༡༽་རྣམ་པར་སྨིན་པ་མེད་པའི་ཕྱིར་རོ་༎  ཞེས་འབྱུང་།  འབྱུང་བ་མེད་པ་ལས་།  	ཆོས་འདི་ཐོས་ཤིང་མི་དང་ངས་གྱུར་པ་༎་འདོད་པའི་ཡོན་ཏན་ལྔ་ལ་མ་ཆགས་ཁྱིམ་པའང་བླ་༎  ཞེས་༼༡༨༢.༢༽་འབྱུང་ངོ་།  ཡང  	ཆོས་ཐམས་ཅད་ལ་ལས་མེད་ཅིང་རྣམ་པར་སྨིན་པ་ཡང་མེད་པར་ཤེས་པ་དེས་།་ལས་ཀྱི་སྒྲིབ་པ་རྣམ་པར་དག་པ་ཐོབ་བོ་།  ཞེས་འབྱུང་ངོ་།  འབུམ་ཊི་ག་ལས་།་༼༡༨༢.༣༽་ཀྱང་།  	དོན་དམ་པར་ལས་ཀྱི་རྣམ་པར་སྨིན་པ་ཡང་མེད་དོ་༎  	སེམས་ཅན་ཐམས་ཅད་ཀྱང་ཆོས་ཀྱི་སྐུའི་བདག་ཉིད་དོ་༎  ཞེས་འབྱུང་ངོ་།  མ་སྐྱེས་དགྲའི་མདོ་ལས་།  	བཀའ་སྩལ་༼༡༨༢.༤༽་པ་།་ཀུན་དགའ་བོ་ཁྱོད་ཀྱིས་ཁོང་དུ་ཆུད་པར་བྱའོ་༎་གལ་ཏེ་མཚམས་མེད་པ་བྱེད་པས་།་ཆོས་ཀྱི་རྣམ་གྲངས་འདི་ཐོས་ནས་།་འཇུག་ཅིང་མོས་ན་།་དེའི་ལས་ཀྱི་སྒྲིབ་པ་ཡིན་ནོ་༼༡༨༢.༥༽་ཞེས་ང་མི་སྨྲའོ་༎  ཞེས་འབྱུང་།  བདེན་གཉིས་འཇུག་པ་ལས་ཀྱང་།  	འཇམ་དཔལ་།་ཡང་དག་པའི་སྦྱོར་བ་གང་ཡིན་།་འཇམ་དཔལ་གྱིས་སྨྲས་པ་།་ལྷའི་བུ་དོན་དམ་པར་དེ་༼༡༨༢.༦༽་བཞིན་ཉིད་དང་།་ཆོས་ཀྱི་དབྱིངས་དང་།་ཤིན་ཏུ་སྐྱེ་བ་མེད་པ་།་གང་དང་མཉམ་པ་དེ་དང་མཚམས་མེད་པ་རྣམས་ཀྱང་དེ་དང་མཉམ་མོ་༎  ཞེས་འབྱུང་།  དེ་དག་ལ་སོགས་པའི་༼༡༨༣.༡༽་ལུང་རིགས་པ་རྒྱ་ཆེར་འབྱུང་བ་ཡང་།་རིལ་དོན་དམ་པའི་བདེན་པ་མ་སྐྱེས་པའི་ངང་ལ་།་མ་དམིགས་པ་ལ་དགོངས་པ་སྟེ་།་༼༡༨༣.༢༽་གསང་སྔགས་ལྟར་སྤྱོད་ནུས་པ་ནི་མ་ཡིན་ཏེ་སྐབས་སུ་ཁེ་བ་རྩི་བའོ་༎  དེ་ལྟ་བུ་རྣམ་པར་སྨིན་པ་མེད་པས་།་མི་སྦྱོང་བར་པ་འགྲུབ་།་དེ་ཇི་ལྟ་བུ་ཞེ་ན་།་མ་སྐྱེས་པ་སྐྱེས་ཏེ་།་བློ་མ་༼༡༨༣.༣༽་བསླད་པའི་ཆོས་ལམ་སྤྱོད་པ་ལ་ཉོན་མོངས་པའི་སྒྲིབ་པ་དང་།་གང་ཟག་མེད་པ་ཨ་ཅང་ཡང་ཆེས་ན་།་ཆོས་སུ་འཛིན་པ་ཡང་མེད་།་གཉིས་འཛིན་མེད་པས་ཤེས་བྱའང་དག་སྟེ་།་དེ་༼༡༨༣.༤༽་ཡང་སྐྱོན་དུ་མི་སྐྱོང་སྟེ་མ་དམིགས་པ་ཉིད་ཀྱིས་དག་གོ་༎  འདི་ནི་འདག་ལུགས་ངེས་པ་མེད་ཀྱང་བྱ་བ་རྫོགས་པའི་སྐད་ཅིག་མ་ལ་འདག་གོ་༎  དཀོན་མཆོག་བརྩེགས་པ་ལས་།  	དེ་བཞིན་༼༡༨༣.༥༽་ཉིད་དུ་བསྐལ་པ་བརྒྱ་སྟོང་དུ་བསགས་པའི་ལས་དང་ཉོན་མོངས་པ་ཡང་ཚུལ་བཞིན་ཡིད་ལ་བྱེད་པའི་སོ་སོར་རྟོགས་པ་གཅིག་གིས་མེད་པར་འགྲོའོ་༎  ཞེས་འབྱུང་།  གཙུག་ཏོར་གྱི་མདོ་༼༡༨༣.༦༽་ལས་།  	བསྐལ་བར་སྩགས་པའི་ཕྱིན་ཅི་ལོག་གི་མཚན་མ་སྤངས་པ་ཡང་།་དཔའ་བར་འགྲོ་བས་བརྒྱན་པའི་རྒྱལ་པོ་འདིས་།་ཡུན་རིང་མཐའ་རུ་།་མི་སྡོད་ཆོས་ཀྱི་སྐུ་ཡང་ཐོབ་པར་འགྱུར་༎  ༼༡༨༤.༡༽་ཞེས་འབྱུང་།  དེ་ཉིད་ལས་།  	ཅིག་ཅར་རིག་པ་དེ་ནི་དོན་ཡིན་ནོ་༎་རིག་པའི་བྱིན་གྱིས་ཅིག་ཅར་འདག་གོ་༎  ཞེས་འབྱུང་།  དེ་ཉིད་ལས་།  	སེམས་ཡུད་ཙམ་ཞིག་ཤེས་རབ་དང་ལྡན་པས་༎  	༼༡༨༤.༢༽་བླ་ན་མེད་པའི་བྱང་ཆུབ་སུ་སངས་རྒྱས་སོ་༎  ཞེས་འབྱུང་།  སན་དེའི་མདོ་ལས་  	གནས་ངན་ལེན་གྱི་བག་ཆགས་འབྱང་བ་ནི་།་བསྐལ་པ་གྲངས་མེད་པ་གསུམ་མམ་།་དུས་དང་ལོ་དང་༼༡༨༤.༣༽་ཟླ་བའམ་།་ཞག་གམ་།་ཉི་མའམ་།་ཐུན་ཕྱེད་དམ་།་སྐད་ཅིག་དང་།་ཡུད་ཙམ་ཐང་ཅིག་དང་བསྐལ་པ་ཚད་མེད་པས་སོ་༎  ཞེས་འབྱུང་།  ལང་ཀར་གཤེགས་པ་ལས་།  	༼༡༨༤.༤༽་བློ་གྲོས་ཆེན་པོ་འདི་ལྟ་སྟེ་།་མེ་ལོང་གི་ནང་དུ་གཟུགས་ཀྱི་གཟུགས་བརྙན་སྣང་བ་ཐམས་ཅད་རྣམ་པར་རྟོག་པ་མེད་པར་ཅིག་ཅར་སྣང་ངོ་༎་དེ་བཞིན་དུ་བློ་གྲོས་ཆེན་པོ་དེ་བཞིན་གཤེགས་༼༡༨༤.༥༽་པ་ཡང་།་སེམས་ཅན་ཐམས་ཅད་རང་གི་སེམས་སྣང་བའི་རྒྱུན་རྣམ་པར་མི་རྟོག་ཅིང་།་སྣང་བ་མེད་པའི་སྤྱོད་ཡུལ་རྣམས་ཅིག་ཅར་རྣམ་པར་སྦྱོང་ངོ་༎  ཞེས་འབྱུང་།  དེ་དག་ལ་༼༡༨༤.༦༽་སོགས་པ་རྒྱ་ཆེར་འབྱུང་ངོ་།  འོན་ཏང་སྒྲིབ་པ་ཅིག་ཅར་འདག་པས་བཤད་པ་བཞིན་།་ས་ལམ་བགྲོད་པར་ནོན་པར་འགྱུར་བའི་དཔེ་ནི་།་ཁྱུང་ཆེན་པོ་དང་འདྲ་སྟེ་།་ཁྱུང་ལྡིང་བ་ལ་ཉམས་༼༡༨༥.༡༽་ང་བ་མེད་ལ་།་ཆོས་ལམ་དྲང་པོར་སྤྱོད་པའི་མི་ཡང་།་རེ་དོགས་དང་བྲལ་ཏེ་རྒྱས་པར་བཤད་ཟིན་ཏོ་།  འབྲས་བུ་དངོས་ཅི་ཐོབ་ཞེ་ན་།་ཀུན་ཏུ་འོད་དོ་།་མི་༼༡༨༥.༢༽་དམིགས་པའི་སྟོབས་ཀྱིས་།་འབྲས་བུ་ཀུན་ཏུ་འོད་ཐོབ་ནས་།་བསོད་ནམས་ཀྱི་བརྒྱུད་པའི་རྒྱུ་བྱས་པའི་གཟུགས་སྐུ་གཉིས་རང་འཆར་བ་ནི་འབྲས་ས་ལུ་ལེགས་པའི་ཕུབ་སོག་དང་༼༡༨༥.༣༽་འདྲའོ་།  དེས་དོན་མཛད་པའི་ཚུལ་ནི་འདིར་ཡང་སྨོན་ལམ་དང་སྙིང་རྗེ་ལས་སྐྱེས་ནས་དོན་མཛད་པའི་ཚུལ་ཉི་ཟླ་དང་།་ཆུ་དྭངས་བ་བཞིན་མཛད་དོ་།  དེ་དག་འདིར་རྒྱས་པར་མ་བཀོད་༼༡༨༥.༤༽་དོ་།  ཙེན་༺ལུས་ངག་གི་རྩོལ་བ་ལས་།༻་མེན་ལས་འདིར་ཁྱད་པར་བཅུ་འཕགས་ཏེ་།  ཐབས་༺རྩེན་མེན་རྩོལ་བ་བྱེད་།༻་ཀྱི་༺ཆེད་དུ་བྱ་བ་ལས་འཕགས་ཏེ་ཐ་ཕྱོགས་དེ་།༻་ཁྱད་པར་དང་།  ༺ཆེད་དུ་དམིགས་།༻་འཇུག་ལུགས་༺དམིགས་སུ་མེད་པས་འཇུག་ཏུ་མེད་པར་ཤེས་པས་འཕགས་།༻་ཀྱི་ཁྱད་པར་དང་།  སྤྱོད་༺བྱ་བ་མེད་དེ་སྤྱོད་པ་བཞི་འཕགས་།༻་པའི་༺བསྒོམ་གསུམ་བྱ་བ་མོང་པས་།༻་ཁྱད་པར་དང་།  ༼༡༨༥.༥༽་ཏིང་༺དམིགས་པ་རྩེ་གཅིག་།༻་ངེ་འཛིན་༺རང་རིག་མ་སྐྱེས་པར་རང་གསལ་བ་མི་དམིགས་པས་འཕགས་།༻་གྱི་ཁྱད་པར་དང་།  རྣམ་༺རང་བྱུང་རང་ཞིར་བཞག་པས་འཕགས་།༻་རྟོག་༺གཉེན་པོས་འཆོས་།༻་༼༡༨༥.༦༽་བཅོས་པའི་ཁྱད་པར་དང་།  སྒྲིབ་༺ཆེད་དུ་མ་གསལ་དག་ལས་འཕགས་།་རྒྱུ་ལས་འབྲས་བུ་ལ་ར་།༻་པ་སྦྱོང་བའི་ཁྱད་པར་དང་།  བསྒྲུབ་༺རང་སེམས་མེད་པར་རྟོགས་པས་འཕགས་།༻་པའི་ཁྱད་པར་༼༡༨༦.༡༽་དང་།  ཚོགས་༺བསོད་ནམས་ནི་བྱ་བ་ཆེད་དུ་གསོག་།༻་ཀྱི་༺ཏིང་ངེ་གཉིས་ཚོགས་གཉིས་རྫོགས་པས་འཕགས་།༻་ཁྱད་པར་དང་།  རྟོགས་༺བདེན་གཉིས་ཚུལ་།༻་པའི་༺རིལ་མ་སྐྱེས་མ་བསླད་པ་ལ་བདག་གཞན་ཡེད་པར་རྟོགས་པས་འཕགས་།༻་ཁྱད་པར་དང་།  འགྲོ་༺ལུས་ངག་གི་རྩོལ་བས་།༻་དོན་༺ཏིང་ངེས་ཀྱང་འགྲོ་དོན་མང་པོ་བྱེད་པས་འཕགས་སོ་།༻་གྱི་ཁྱད་པར་དང་།་བཅུས་འཕགས་སོ་༎  རྣལ་འབྱོར་༼༡༨༦.༢༽་མིག་གི་བསམ་གཏན་གྱི་སྐབས་འདིར་།་སྟོན་མུན་དང་།་རྫོགས་༼༡༨༦.༣༽་ཆེན་༺ལྟ་སྤྱོད་ཀུན་།༻་ཆ་འདྲ་བས་གོལ་དུ་དོགས་པའི་ཕྱིར་༺ཅུང་ཞིག་།༻་རྒྱས་པར་བཀོད་དོ་༎  རྣལ་འབྱོར་མིག་གི་བསམ་གཏན་ཞེས་བྱ་བ་རྒྱ་ཆེར་འགྲེལ་བ་ལས་།་སྟོན་མུན་ཅིག་ཅར་འཇུག་པའི་ལུགས་༺གཞུང་།༻་༼༡༨༦.༤༽་བཤད་༺རྒྱས་པར་།༻་པའི་ལེའུ་སྟེ་ལྔ་པའོ་༎༎   
