Pelliot tibétain 699 [5]	- has [6] image   PT 699-1 ༄༅༎ ༎མཐའ་ཡས་པའི་སེམས་ཅན་ཐམས་ཅད། །མཐའ་ཡས་པའི་སེམས་ཅན་ཅན་མང་པོ་ལ་བྱ། དམྱལ་བའི་འཇིག་རྟེན་གི་འཁམས་ནི། ས་གཞི་ཆེན་པོ་ཙམ་དུ་མང་ངོ༌། དེ་མང་པ་ལས་བལྟས་ན། ཡི་དགས་འཇིག་རྟེན་གི་འཁམས་ཀྱི་ནི་སེན་མོ་སྟེང་གི་ས་ཙམ་དུ་ཡོད་དེ་ཉུང་ངོ༌། ཡང་ན་ཡི་དགས་ཀྱི་འཇིག་རྟེན་གི་འཁམས་ནི་ས་གཞི་ཆེན་པོ་བདལ་པ་ཙམ་དུ་མང་ངོ་། ཡང་ན་བྱོལ་སོང་གི་འཇིག་རྟེན་གི་འཁམས་ནི་སེན་མོ་སྟེང་གི་ས་ཙམ་ལས་མྱེད་དེ་ཉུང་ངོ༌། ཡང་ན་བྱོལ་སོང་གི་འཇིག་རྟེན་གི་འཁམས་ནི་ས་གཞི་ཆེན་ པོ་བདལ་པ་ཙམ་དུ་ཡོད་དེ་མང་ངོ༌། ཡང་ན་མྱེ་(མི་)འི་འཇིག་གི་འཁམས་ནི་སེན་མོ་སྟེང་གི་ས་ཙམ་དུ་ཉུང་ངོ༌། ཡང་ན་མྱེ་འི་འཇིག་རྟེན་གི་འཁམས་ནི་ས་གཞི་ཆེན་བདལ་བ་ཙམ་དུ་ཡོད་དེ་མང་ངོ༌། ཡང་ན་ལྷ་མ་ཡིན་གི་འཇིག་རྟེན་གི་འཁམས་ནི་སེན་མོ་སྟེང་གི་ས་ཙམ་དུ་ལས་མྱེད་དེ་ཉུང་ངོ༌། ཡང་ན་ལྷ་མ་ཡིན་གི་འཇིག་རྟེན་གི་འཁམས་ནི་ས་གཞི་ཆེན་པོ་བདལ་པ་ཙམ་དུ་ཡོད་དོ། །མང་ངོ༌། ཡང་ན་ལྷ་འི་འཇིག་རྟེན་གི་འཁམས་ནི་སེན་མོ་སྟེང་གི་ས་ཙམ་དུ་ལས་མྱེད་དེ་ཉུང་ངོ༌། ཡང་ན་ལྷ་འི་འཇིག་རྟེན་གི་འཁམས་ནི་ས་གཞི་བདལ་པ་ཆེན་པོ་ཙམ་དུ་ཡོད་དེ་མང་ངོ༌། མར་མར་ནི་མང། ཡར་ཞིང་ཉུང་བ་ནི། མྱི་དང་ལྷ་བསོད་ནམས་ཆེ་བ་ས་ནི་ཡར་ཉུང་བ་ཡིན་ནོ། བྱོལ་སོང་མན་ཅད་བསོད་ནམས་ཆུང་བས་ནི་མར་ཞིང་མང་བ་ཡིན་ནོ། འོ་ན་གཟུགས་སུ་སྣང་བའི་སེམས་ཅན་དང༌། གཟུགས་སུ་མྱི་སྣང་བའི་སེམས་ཅན་གཉིས། གང་མང་ཞེ་ན་གཟུགས་སུ་མྱི་སྣང་བའི་སེམས་ཅན་ནི། སྟོང་སུམ་གི་སྟོང་ཆེན་པོ་རི་རབས་རྡུལ་བླགས་པ་ཙམ་དུ་ཡོད་དེ་མང་ངོ༌། གཟུགས་སུ་སྣང་བི་(བའི་)སེམས་ཅན་ནི་ཤིང་རྟའི་ཕང་ལོ་འི་དམྱིག་གང་ལས་མྱེད་དོ། བྱང་ཆུབ་སེམས་དཔའ་སྤྱན་རྣམ་པར་དག་པས་གཟིགས་ན། དེའི་བ་སྤུ་བུ་ག་ན་སིན་བུ་(སྲིན་འབུ་)པི་པི་ལིང་ཞེས་བྱ་བ་གྲོང་ཁྱེར་སྟུག་པོར་ཡོད་དོ། དེའི་བ་སྤུ་བུ་ག་ན་ཡང་ཀི་ལི་ཞེས་བྱ་བ་མང་པོ་ཡོད་དེ། དེ་ལ་ནི་མཐའ་ཡས་པ་ཞེས་བྱའོ། སེམས་ཅན་གིས་ལས་དང་ཉོན་མོངས་    PT 699-2 པ་མཐའ་ཡས་སོ། ནམ་ཀ་(མཁའ)ཡང་མཐའ་ཡས་སོ ། ལུང་ལས་ཀྱང་ཀྱང༌། ནམ་ཀི་(ནམ་མཁའི)མཐར་ཐུག་གྱུར་པ་ཅི་ཙམ་བར། སེམས་ཅན་མ་ལུས་མཐའ་ཡང་དེ་ཙམ་མོ། ཅི་ཙམ་ལས་དང་ཉོན་མོངས་མཐར་གྱུར་པ། བདག་གི་སྨོན་ལམ་མཐའ་ཡང་དེ་ཙམ་མོ། ཞེས་འབྱུང་སྟེ། སེམས་ཅན་གི་དོན་མང་ནས་གཞག་ལ། ཉུང་ནས་བྱ་བ་ནི་མ་ཡིན་ནོ། སྙིང་རྗེ་ནི་ཐབས་ཅིས་ཀྱང་བྱ་འོ། ལུང་ལས་ཀྱང༌། མྱི་རྟོག་བཞིན་དུ་སེམས་ཅན་དོན། རྨྱི་ལམ་ཚུལ་དུ་སྐྱེ་འགྲོ་སྒྲོལ། ཞེས་འབྱུང་ངོ༌། འཁོར་བའི་བཙོན་ར་ན༎ བཙོན་ཡང་མྱེད། །བཙོན་དུ་འཛིན་མཁན་ཡང་མྱེད། བཙོན་བདག་ཀྱང་མྱེད། འདུ་བྱེད་སྲིད་པས་ནི་རྒྱུ་བྱས༎ མ་རིག་པ་སྲེད་ལེན་གིས་ནི་རྐྱེན་བྱས༎ སྡུག་སྔལ་ལ་ནི་གནས་བཅས༎ རྣམ་པར་ཤེས་པ། མྱི་དང་གཟུགས། སྐྱེ་མཆེད་དྲུག། རག་པ་ཚོར་བ། སྐྱེ་བ་དགའ་(རྒ)ཤི་ལ་གཏུགས་ནས་འཁམས་གསུམ་དུ་ཤིང་བརྟེ་འི་(རྟའི་)ཕང་ལོ་བཞིན་དུ། འཁོར་བ་ལ་ནི་བཙོན་ཞེས་བྱ་འོ༎ ༎སྡུག་ངལ་གི་ཆུ་བོ༎ སྡུག་བསྔལ་གསུམ་དང་བརྒྱད་དུ་འབྱུང༌། དེ་ཡང་སྐྱེ་བའི་སྡུག་བསྔལ་དང༌། ན་བའི་སྡུག་བསྔལ་དང༌། དགའ་(རྒ)བའི་སྡུག་བསྔལ་དང༌། འཆི་བའི་སྡུག་བསྔལ་དང༌། གཉེན་བྱམས་པ་དང་བྲལ་གིས་དོགས་པའི་སྡུག་བསྔལ་དང༌། དགྲ་སྡང་བ་དང་འཕྲད་ཀྱིས་དོགས་པི་(པའི)སྡུག་བསྔལ་དང༌། ཡོད་པ་མྱི་ཐུབ་འཔི་(པའི)སྡུག་བསྔལ་དང༌། མྱེད་པ་མྱི་རྙེད་པི་(པའི)སྡུག་བསྔལ་དང༌། ཡང་ན་ནམ་ཅིག་ལ། འདུ་བྱེད་ཀྱི་སྡུག་བསྔལ་ལ། སྡུག་བསྔལ་རྩས་བཅད་ནས། ག་ལས་བྱུང་ཞེ་ན། སྡུག་བསྔལ་གི་ཆུ་བོ་ལས། ཆུ་བོ་ལ་ཡང་བཞི་སྟེ། སྲེད་པི་(པའི)ཆུ་བོ་དང༌། མ་རིག་པི་(པའི)ཆུ་བོ་དང༌། ལྷག་མི་(ལྟ་བའི་)ཆུ་བོ་དང༌། ང་རྒྱལ་གི་(སྲིད་པའི་)ཆུ་བོ་ཀུན་ལ་ཞོན་ (བཞོན་)ནས། འཁོར་བའི་གླུང་(ཀླུང་)ཕྱོགས་སུ་ཞུགས་ནས། སྡུག་བསྔལ་ལས་ཐར་པི་དུས་མྱེད་དེ། དེ་ལ་ཆུ་བོ་ཞེས་བྱ་འོ། །མ་རིག་པའི་རྒྱ་མོ་དྲལ་ཞིང༌༎ ཆུ་བོ་རྩས་བཅད་ན་ག་ལས་བྱུང༌། མ་རིག་པ་ལས་བྱུང༌། རིག་པ་ཆེན་པོ་སངས་རྒྱས་བཅོམ་ལྡན་འདས་ཐམས་  ༄། །ཅད་མཁྱེན་པའི་ཡེ་ཤེས་དང་ལྡན་བ་དེ་ལ། མ་རིག་པ་ཞེས་བྱ་འམ། དེ་ལ་ཡང་མ་རིག་པ་ཞེས་མྱི་བྱ། རིག་པ་ཆུང་ན་ཉན་ཐོས་འཕྲུལ་གི་སྤྱན་ཅན་དེ་ལ་བྱ་འམ། དེ་ལ་ཡང་མི་བྱ། རིག་པ་མྱེད་པ་སྟེ། རྩི་ཤིང་ནགས་མཚལ་ལུང་དུ་མ་བསྟན་པ་དེ་ལ་གདགས་སམ། དེ་ལ་ཡང་མྱི་གདགས། འོ་ན་གང་ལ་གདགས། ཐོག་མར་ནི་མ་དད། ཐ་མར་ན་མི་ཕྱོགས། ལྷ་དང་སློབས་དཔོན་ནི་ཞལ་མ་མཐོང༌། རྒྱུ་འབྲས་ཀྱི་ཆོས་ལ་ནི་ཡིད་མ་ཆེས། བདེན་བ་གཉིས་ཀྱི་དོན་མ་རྟོགས་པས། མ་རིག་པ་ཞེས་བྱ་འོ། བདེན་པ་གཉིས་ལ་ཀུན་རྫོབ་ཀྱི་བདེན་པ་དང༌། དོན་དམ་པའི་བདེན་པ་འོ། །ཀུན་རྫོབ་ནི་སྲིད་པ་དངོས་སུ་སྣང་བ་ལ་བྱ་འོ། དོན་དམ་པི་བདེན་བ་ནི་ཆོས་ཐམས་ཅད་སྒྱུ་མ་ཙམ་དུ་སྣང་བའི་དོན་དེ་ནི་དོན་དམ་པ་འོ། རྒྱ་མོ་ཟེར་ན་དཔེར་ན། ཁྲ་རྒྱར་ཆུད་ན་འཕུར་བའི་རླབས་མྱེད། རི་དགས་རྒྱར་ཆུད་པ་ལ་འབྲོས་པི་བང་མྱེད། པ་(སྤྲ)དང་འདྲ་བར་ན། འཇུག་པི་ཚོགས་དྲུག་ཕྱིན་ཅུ་ (ཅི)ལོག་དུ་ལྟས་པ་དེས། མ་རིག་པི་རྒྱར་ཆུད་དེ། དེ་དྲལ་ན་ཅི་ལྟར་དྲལ། བདག་གི་ཡེ་ཤེས་ཀྱིས་དྲལ་ལོ། ལུང་ལས་ཀྱང༌། སྤར་ཐབས་(སྦར་འཐབ་)གཅིག་གིས་ཁྱུ་མཆོག་གླང་པོ་གླད་(ཀླད་)འགེམས་པ། གཅན་ཟན་རྒྱལ་པོ་གངས་ཀྱི་སེང་ཆེན་མཐུ། ཉོན་མོངས་མྱེ་ངན་གཅིག་ཅར་སྐེམས་བྱེད་པ། མྱི་གཡོ་ཤེས་རབ་ཕ་རོལ་ཕྱིན་པ་རིང་(པར་རིངས)། ཐོབ་དང་བངོན་ (མངོན)རྟོགས་གང་ཞིག་བརྗོད་མྱེད་པ། མ་རིག་གླང་པོ་གླད་(ཀླད་)པ་འདྲ་བ་ལ། རིག་པི་ཡེ་ཤེས་སེང་གེ་སྤར་ཐམས་(སྦར་འཐམ་)ཀྱིས། དྲལ་བས་མ་རིག་པི་(པ་ཡི)རྒྱ་མོ་དྲལ་ལ། དོན་གིས་ན་བདག་གི་ཡེ་ཤེས་སྐད་ཅིག་མས་ཉོན་མོངས་པ་སྐེམས་པར་བྱེད་པས། མ་རིག་པི་རྒྱ་མོ་དྲལ་ཞེས་བྱ་འོ། ཕུང་པོ་ལྷག་མ་མ་ལུས་པར་ཡོངས་སུ་མྱེ་ངན་ལས་བཟླ་(འདའ)བའི་དོན་དུ། །ཕུང་པོ་ལྷག་མ་མ་ལུས་པ་ནི། གནུབས་ནམ་ཀི་སྙིང་པོ་དང༌། རླང་སུ་ག་ཏ་གོ་ཅ་དང༌། ལང་འགྲོ་དཀོན་ཅོག་འབྱུང་ནས(གནས)། དབུ་ན་ཨ་ནར་དང༌།     PT 699-3 འབྲོམ་ཟ་སྲིང་པ་དང༌། མར་ཀོང་ཟ་རིན་ཅེན་དང༌། གྲུབ་པ་པོ་དེ་རྣམས་ཀྱང་ཕུང་པི་(པོ)ལྷག་མ་མ་ལུས་པ་ཡིན་ན། དོན་གིས་ན་ཅི་སྲིད་རྣམ་པར་ཤེས་པའི་སེམས་ལ། གཟུང་འཛིན་གི་བག་ཆགས་མྱི་གནས་པ་ནི།  ཕུང་པོ་ལྷག་མ་མ་ལུས་པ་ཞེས་བྱ་བ་ཡིན་ནོ། དེ་ཡན་ཅད་ནི་གླད་རྒྱངས་སོ།  རྐ་(རྐང་)ལག་ནི་བསྣོལ། ཚིགས་པ་ནི་བསྲང༌། ལུས་ནི་མྱི་བསྐྱོད། ངག་ནི་མྱི་བརྗོད། །ཕྱག་རྒྱ་རྣམ་པ་ལྔ་དང་སྦྱར་ཏེ། མྱི་རྟོག་པར་བསྒོམ་མོ། ཕྱག་རྒྱ་རྣམ་པ་ལྔ་ལ། དམྱིག་སྣ་གོང་དུ་དབབ། །ལྕེ་རྐན་ལ་གནན། ལག་པ་གཡས་ཀྱིས་གཡོན་བནན (མནན)། རྐང་པ་གཡས་ཀྱིས་གཡོན་བནན (མནན)། ཚིགས་པ་བསྲང་སྟེ་བསྒོམ། དམྱིག་སྣ་གོང་དུ་དབབ་པ་ནི། ལྟ་བི་(བའི)ཡུལ་བཅད་པ་ཡིན་ནོ། ལྕེ་རྐན་ལ་གནན་པ་ནི། སྨྲ་བསམ་གི་ཡུལ་བཅད་པ་ཡིན་ལ། ལག་པ་གཡས་ཀྱི་གཡོན་བནན་ (མནན)བ་ནི། གཟུང་འཛིན་ཡུལ་བཅད། རྐང་པ་གཡས་གཡོན་བནན་(མནན)བ་ནི། འོངས་གྲོ་གཉིས་ཀྱི་ཡུལ་བཅད་པ་ཡིན་ནོ། །སྤྱིར་བསུས་ན་རྣམ་པར་མྱི་རྟོག་པར་བསྒོཾ་མོ། སེམས་ཀྱི་སྒོ་དྲུག་འཁྲུལ་པའི་ཡུལ་ལ་མྱི་འཇུག་པར་བཟློག་ནས༎ ལུས་འཁྲུལ་ཏེ་རག་(རེག)བྱ་ལ་འཇུག་པའི་དཔེ་ནི། བྱེའུ་རྙོང་ལ་ཟིན་པ་འདྲ། ཡིད་འཁྲུལ་ཏེ་ཆོས་ལ་འཇུག་པི་དཔེ་ནི། རྐྱང་ལ་དར་ཕྱར་བ་འདྲ། དམྱིག་འཁྲུལ་ཡུལ་ལ་འཇུག་པི་དཔེ་ནི། བྱ་གྱི་མྱེད་རང་གི་མཇུག་མ་ལ་ལྟ་བ་འདྲ། རྣ་བ་འཁྲུལ་ཏེ་རྣ་ལ་འཇུག་པའི་དཔེ་ནི། ཤ་བ་ལ་ཁོས་(ཁུས་)བཏབ་པ་འདྲ། སྣ་འཁྲུལ་ཏེ་དྲི་ལ་འཇུག་པའི་དཔེ་ནི། གཤེད་དྲི་(འདྲེ)བོ་གསུར་ལ་སྐྲུ་བ་འདྲ། ལྕེ་འཁྲུལ་ཏེ་དྲི་ལ་འཇུག་པི་དཔེ་ནི། དུག་འཆང་འཐུངས་(ཆང་འཐུང་)པ་འདྲ། ལུང་ལས་ཀྱང་ཡུལ་དྲུག་བསླུ་ལ་མཁས། རྣམ་ཤེས་ནི་འཕྱར་ལ་གཡེང༌། དེ་རྣམས་ལས་བཟློག་ནས་མྱི་འཇུག་པར་བྱ་འོ། སྐྱེས་བུ་གང་གིས་སེམས་ཆོལ། རྟོག་དཔྱོད་ལམ་ལས་བཟློག  ༄། །ནས། སེམས་མྱེ་(མྱ)ངན་ལས་འདས་པ་ཡིན་ནམ། དེ་ལྟར་མ་ཡིན་ཏེ། ལུང་ལས་ཀྱང་ཅི་ལྟར་རྟོགས་པའི་དོན་དེ་ནི། རང་གི་རིམ་པ་ཙམ་དུ་ཟད། ཅེས་འབྱུང་ངོ༌། །རང་གི་སེམས་ལ་བལྟས་ན། སེམས་ཀྱི་ངོ་བོ་ཅི་ཡང་མ་ཡིན་བས༎ །རང་གི་སེམས་ལ་བལྟས་ན་ནི། ཐབས་ཡིན་ལ། དེ་ཙམ་ལ་མྱི་གནས་པ་ནི། སེམས་ཡོད་མྱེད་རྣམ་པ་བརྒྱད་དོ། སེམས་རྣམ་པ་བརྒྱད་ཀྱིས་གཏན་ཚིགས་ཀྱིས་གཏན་ལ་ཕབ་ལ། སེམས་འདི་གཟུང་འཛིན་གཅིག་ཡིན་ནམ། རྟག་ཆད་ཡིན་ནམ། སྐྱེ་འགག་ཡིན་ནམ། ཁ་དོག་རྣམ་བཞི་ཡིན་ནམ། དབྱིབས་རྣམ་པ་བརྒྱད་ཡིན་ནམ། ཤེས་རབ་གཅིག་ཡིན་ནམ། གཟུང་བ་མ་ཡིན་བས་ནི་ཡུལ་རྣམ་པ་ཀུན་ལ་འཇུག་པི་ཕྱིར་རོ། གཟུང་བ་ཡང་མ་ཡིན་ནོ། འཛིན་པ་ཡང་མ་ཡིན་ནོ། སེམས་ཀྱི་ཁྱད་པར་ལས་ཡུལ་བྱེ་བྲག་གཅིག་ཡིན་ནམ། དེ་ཡང་མ་ཡིན་ཏེ་མང་པོ་ཞིག་འཛིན་པ་ཡང་མ་ཡིན་ནོ། སེམས་རྟག་པ་ཞིག་ཡིན་ནམ་བྱས་ན། རྟག་པ་མ་ཡིན་བས། སེ་གོལ་བརྡབས་པ་ཙམ་ཞིག་ལ་ཡང༌། ཉན་ཐོས་ཀྱི་འཕྲུལ་གི་སྤྱན་ཅན་ནི། བརྒྱའ་དྲུག་བཅུར་འགྲང་ངོ། དཔེར་ན་ཤོག་ཤོག་སུམ་རྒྱའ་དྲུག་བཅུར་བལྟས་ན། སྨྱུང་(སྙུང་)གིས་ཐལ་གིས་ཕུག་ན། ཕུགས་ཀྱང་ཕུགས་ལ་བགྲང་དུ་ཡོད་པ་དང་འདྲ་བར། སེམས་ཀྱི་རྒྱུན་ལ་ཡང་དེ་བཞིན་དུ་ཡོད་དོ། འོ་ན་ཆད་པ་ཞིག་ཡིན་ནམ་བྱས་ན། དེ་ཡང་མ་ཡིན། མྱེ་མར་རླུང་གིས་མ་བསྐྱོད་པ་ཙམ་ཞིག་ཕྱི་འི་ཡུལ་ལ་བྲེང་ངེ་འཇུག་པས། ཆད་པ་ཡང་མ་ཡིན་ནོ། འོ་ན་སེམས་འདི་སྐྱེ་བ་ཡིན་ནཾ། སྐྱེ་བ་ཡང་མ་ཡིན་ནོ། དངོས་པོར་མ་གྲུབ། མཚན་མར་མ་གྲུབ། དབྱིབས་སུ་མ་གྲུབ། སྐྱེ་བ་མ་ཡིན། འགག་པ་མ་ཡིན། ཆུ་གླུང་(ཀླུང་)བཞིན་སེམས་ནི། རྣམ་པ་ཡུལ་ཀུན་ལ་རྒྱུ་ཞིང་སྐྱོད་ཅིང་འཇུག་པ་འོ། སེམས་འགག་    PT 699-4 པ་མ་ཡིན་ནོ། །འོ་ན་སེམས་མྱེད་པ་ཞིག་ཡིན་ནམ། ཟབ་མོ་ཉག་གཅིག་གི་སྤྱོོད་ཡུལ་ལ། ཤེས་རབ་ཀྱི་རྩལ་གིས་བསྒོམས་ཏེ། རྟོག་གོ། སྐྱེས་བུས་བརྟགས་ན། གཞན་ལ་བཙལ་དུ་ཡོད་དམ། བཙལ་དུ་མྱེད་སྟེ། ལུང་ལས་ཀྱང་ཅི་ལྟར་ཆུད་པི་དོན་དེ་ནི། རང་གི་རིག་པི་དོན་དེར་ཟད། རིག་པ་དེ་ཡང་ཇི་ལྟ་སྟེ། མྱིང་དུ་བཏགས་ཤིང་བརྗོད་དུ་མྱེད། དོན་ཆུད་འདི་ཙམ་སྙོན་མྱེད་དེ། སེམས་ལ་མྱོང་བ་རྡུལ་ཙམ་མྱེད། གཞན་དུ་མྱོང་དང་རིག་ཅེས་བྱ་བ་ནི། ཉན་ཐོས་རང་རྒྱལ་ཕྱལ་བ་ལྟུང་ངོ་ཞེས་འབྱུང་ངོ༌། ཉོན་མོངས་པ་རྣམས་ཡིད་ལ་མྱི་བྱེད་པས་ནི་ཅི་ལ་ཡང་མྱི་རྟོག། ད་ནི་ལུང་གསུམ་མན་ངག་གསུམ་འབྲུ་གསུམ་དང་སྦྱར་རོ། སེམས་ཀྱི་ངོ་བོ་ཅི་ཡང་མ་ཡིན་བས། ཅི་ལ་ཡང་མྱི་བསམ་བ་ནི། བསམ་མྱེད་དང་སྦྱར་རོ། སེམས་ཀྱི་ངོ་བོ་བསམ་དུ་མྱེད་པས་ཉོན་མོངས་པ་རྣམས་ཅི་ལ་ཡང་མྱི་རྟོགས་པས། རྟག་པ་མྱེད་པ་དང་སྦྱར་རོ། སེམས་གང་ན་ཡང་མྱི་གནས་པས་གནས་མྱེད་དང་སྦྱར་རོ། །ད་ནི་མན་ངག་གསུམ་དང་སྦྱར་རོ། སེམས་ཀྱི་ངོ་བོ་གང་དུ་ཡང་མ་གྲུབ་ནི། སེམས་མྱེད་དང་སྦྱར་རོ། སེམས་དྲན་པར་བྱ་བའི་ཡུལ་མྱེད་པས། དྲན་མྱེད་དང་སྦྱར་རོ། དྲན་བར་བྱ་བའི་ཡུལ་མྱེད་པས། སྒྱུ་མ་དང་སྦྱར། ཡང་ན་སེམས་ཀྱི་ངོ་བོ་ཅི་ཡང་མ་ཡིན་བས་ནི། ཚུལ་ཁྲིམས་དང་སྦྱར། ཉོན་མོངས་པ་རྣམས་ཡིད་ལ་མྱི་བྱེད་པས་ནི། ཏིང་ངེ་འཛིན་དང་སྦྱར། དེ་ལྟར་སེམས་ཀྱི་སྤྱོད་ཡུལ་ཡོངས་སུ་དག་པས། ཅི་ལ་ཡང་མྱི་གནས་ཞེས་བྱ་བ་ནི། ཤེས་རབ་དང་སྦྱར། དཔེ་ནི་སྣོད་མ་ཆགས་པ་དང་འདྲ་བར། ཆུ་བླུགས་པ་དང༌། གཉི་ཟླ་འི་གཟུགས་བརྙན་གསལ་བར་སྣང་བ་བཞིན་དུ། ཏིང་ངེ་འཛིན་ཆ་ཅིག་དུ་བདག་གིས་བསྒོམས་ལ། ཏིང་ངེ་འཛིན་བསྒོམ་དུ་བདུབ་(བཅུག)ནས། ལྷག་མཐོང་གི་ཤེས་རབ་སྐྱེ་འོ། །དེ་ཡན་ཆད་སེམས་གཞག་པི་ཐབས་བསྟན་པ་ལགས་སོ། །དེ་ལྟར་སེམས་ཀྱི་སྤྱོད་ཡུལ། ཡོངས་སུ་དག་ནས།   ༄། །ཡུན་རིང་དུ་གནས་ནས།སེམས་གཡུང་(གཡེང་)དུ་གྱུར་ཏེ། ལུང་ལས་ཀྱང༌། སེམས་ནི་གློག་དང་རླུང་དང་སྤྲིན་དང་འཚུངས(མཚུངས)། རྒྱ་མཚོ་ཆེན་པོ་རླབས་དང་འདྲ། རྣམ་པས་མྱི་རྟོག་པི་སེམས་ཉམས་སུ་མ་ལོན་གི་བར་དུ། བསྒོམ་བའི་དོན་ནི། སྣུན་ཅན་གི་སྤྱོད་ཡུལ་འདྲ་བས། དགའ་ཞིང་འཕྱར་བ་དག་རྟག་དུ་གདུལ་བར་བྱ་འོ། སེམས་ནི་དངོས་པོ་མྱེད་ཅིང་རྣམ་པར་མྱི་རྟོག་པའི་ངང་དུ་གྱུར་པའི་དུས་ན། གཡོ་མྱེད་པར་ནི་གདུལ་བ་ལྟར། དེ་བཞིན་དུ་རང་གི་སེམས་རྟག་དུ་གདུང་བར་བྱ་འོ། །མ་སྐྱེས་མ་བྱུང་སྡུག་བསྔལ་ཉིད་ཀྱང་བྱང་ཅུབ། འཁོར་བ་ཉིད་ཀྱང་མྱེ་ངན་ལས་འདས་ཏེ། ཡེ་ཤེས་ཀྱི་རང་བཞིན་གདོད་མ་ནས་མ་བྱུང་བ་འོ།  །སྡུག་བསྔལ་ལས་མ་གཏོགས་པ་བྱང་ཅུབ་ཀྱང་ལོགས་ནས་མྱེད་དོ། ཡེ་ནས་བདག་དུ་མྱེད་པའི་ཆོས་ལ་གདོད་མ་ནས་མ་བྱུང་བ་ནི། ཆོས་ཉིད་རྟོགས་པའི་དུས་ན། ཤེས་རབ་ཀྱིས་རིག་ཅིང༌། ཆོས་ཉིད་ཀྱི་དོན་ཕྱིན་ཅུ་(ཅི)མ་ལོག་པར་ཡོངས་སུ་རྟོགས་པ་འོ། །མཐའ་མར་མྱི་འགག ད་ལྟར་མྱི་གནས། མྱི་འགག་པའི་སེམས་རྟོགས་པི་འོག་དུ། ད་ལྟར་མྱི་གནས་ཞེས་བྱ་བ་ནི། ཡང་ན་འདི་ཁོ་ནར་གོ་ཞེས་གདགས་སུ་མྱེད་པི་དོན། དོན་འདི་ཁོ་ན་ལྟ་བུ་ཡིན་ནོ། ཞེས་གདགས་སུ་མྱེད་པ་དོན་ནོ། །དུས་སུམ་དུ་བཉམ་(མཉམ)བར་སྟོང་ནས། དུས་སུམ་རབས་ཀྱི་སྟོང་བ་མ་ཡིན་གི། དུས་སུམ་གི་བཉམ་(མཉམ་)བ་ཉིད་དུ་སྟོང་ངོ༌། སྟོང་པ་ཉིད་ཀྱང་སྟོང་ལ། ཆོས་ཀྱི་དབྱིངས་སྟོང་པ་ཉིད་དུ་སྟོང་ལ། སྟོང་པ་ཉིད་ལ་སྟོང་པ་ཉིད་མྱི་རྟོག སྟོང་པ་ཅིག་ལ་སྟོང་འདི་མ་ཡིན་གིས་སྟོང་པ་ཞེས། བྱ་བའི་དོན་སྟོང་བ་ཙམ་དུ་མ་གྲུབ་བོ། བྱུང་ཚོར་ཞི་བའི་རྗེས་ལ། ཚོར་བ་ནི་སྐྱིད་སྡུག་ཉམས་སུ་མྱོང་བ་འོ། བྱུང་བ་ནི་རྐུན་པོ་དང་འདྲ། ཚོར་བ་ནི་མྱེལ་ཚེ་འདྲ། ཕྱི་ཚོར་བ་ནི་སེམས་འདོད་པི་ཡོན་ཏན་ལྔ་ལ་འཕྲོ། །       PT 699-5 སེམས་དང་ཀུན་གཞི་བག་ཆགས་བརྒྱའ་ཅུ་རྩ་བཞི་ཆེད་དུ་དགག་ཅིང་ནན་ཀྱིས་གནན་མྱི་རྒོས་(དགོས་)ཏེ། ཉན་ཐོས་ཞི་བའི་གཉེན་པོ་སྟེ་ངང་དུ་གྱུར་པི་དུས་ན་འགྱུར་བ་ཡང་ཨ་ཙམ་དུ་ཆ་བཉམ(མཉམ)། མྱི་རྒོས་(རྒོད་)པ་སྟེ་སེམས་ཆོས་ཉིད་ལྷ་མཐོང་མྱེད་པི་ཚུལ་གི་ལྷག་མཐོང་དང༌། ཞི་ནས་(གནས)མྱེད་པའི་ཚུལ་གིས་ཆ་སྙོམས་ཏེ་བསྒོམ་མོ༎ ཁད་ཀྱིས་བྱང་ཞིང་ཤུགས་ཀྱིས་རང་གྲོལ་ཏེ། ཞི་ནས་ལྷག་མཐོང་ཆ་སྙོམས་པ་ལས་རྡོ་རྗེ་ལྟ་བུ་ཏིང་ངེ་འཛིན་སངས་རྒྱས་ཀྱི་ས་ཀུན་དུ་འོད་སྐད་ཅིག་ལ་སྦྱོར་རོ༎  ཤེས་རབ་མྱི་དམིགས་པ་དང༌།  ཤེས་རབ་མྱི་དམིགས་པ་ནི། ཞི་གནས་ཉིན་ལན་གསུམ་མཚན་ལན་གསུམ་དུ་མྱི་རྟོག་པར་བསྒོམ་མོ༎  ཏིང་ངེ་འཛིན་མྱི་གཡོ་བར་བསྙམས་(བསྙམས་)པས། ཏིང་ངེ་འཛིན་མྱི་གཡོ་བ་ནི་ལྷག་མཐོང་ཙམ་ཞིག་མཐོང༌། ཆ་བསྙོམས་པས་ནི་རི་རབས་ཙམ་ཞིག་མཐོང་བས་ཀྱང་མྱི་འགྲུབ་སྟེ། དེ་ལྟར་ཅི་མངོན་ཞེ་ན་རྡོ་རྗེ་སེམས་པི་ཞུས་ལན་ལས་ཀྱང༌། བདག་དུ་འཛིན་པི་དེ་ནི་ཡོངས་མ་སྤངས། ཆོས་སུ་འཛིན་པ་དེ་ནི་རང་དབང་བདག་མྱེད་པར་མཐོང་ཞིང༌། གནས་པ་དེ་ནི་ཕྱི་འི་ཡུལ་ལ་ཡང་མྱི་གནས། ནང་གི་སེམས་ལ་ཡང་མྱི་གནས་གང་ལ་མྱི་གནས་སྷོ། འབྱུང་བ་ལ་མྱི་རྟོག། མྱི་འབྱུང་བ་ལ་མྱི་གནས། འཇུག་པི་ཚོགས་དྲུག་ལ་མྱི་རྟོག། ཡང་ན་མ་ཚོར་མ་བྱུང་བ་ལ་མྱི་གནས། བདག་སེམས་ཀྱི་རྩིང་ཞིབ་ལ་ཡང་མྱི་རྟོག་གོ། བྱར་ནི་རྡུལ་ཙམ་ཡང་མྱེད་པས། སྐད་ཅིག་ཀྱང་ཡེངས་སུ་མྱི་རུང༌༎ ཉིན་མཚན་ཐུན་སུམ་དུ། ཉིན་ལན་གསུམ་དུ་མཚན་ལན་གསུམ་དུ་མྱི་རྟོག་པར་བསྒོམ་མོ༎  བརྩོན་འགྲུས་ཀྱི་ཡུ་བ་བབད་དེ། བསམ་གིས་མྱི་ཁྱབ་པའི་ཡེ་ཤེས་ལ་བསམ་དུ་མྱེད་མྱེད་པར་བསྒོམ། དེ་ལྟར་བསྒོམ་བི་(བའི)ཐ་ཅིག་གོ། ལུང་ལས་ཀྱང༌། བསམ་བྱ་བསམ་བར་མྱི་བྱ་སྟེ། བསམ་བ་མ་ཡིན་པར་ཡང་མྱི་བསམ་མོ། (བསམ་བྱ་མིན་པའང་མི་བསམ་མོ།) རྣམ་པར་མྱི་རྟོག་པི་དོན་འདི་བསམ་བ་མ་ཡིན་བ་གཞན་ལ་བསམ་དུ་མྱེད་དོ༎   Notation: Above words in light bule color means it comes from IOL Tib J 1774.  ༄། །ལུང་ལས་ཀྱང༌། སོམས་ཤིག་འགལ་བར་མ་སེམས་ཤིག རྣམ་པར་མྱི་རྟོག་པའི་དོན་ལ་གསལ་བར་མ་སེམས་ཤིག་པའོ། །ཇེ་ཕྲ་ཇེ་ཞི་ཇེ་གསལ་ཇེ་བཉམ་(མཉམ)དག། ཀུན་ཞི་གནས་གྱུར་ནས་ཆོས་ཀྱི་དབྱིངས་ཀྱི་ངང་དུ་བཉམ་(མཉམ)མོ། ཀུན་ཞི་བག་ལ་ཉལ་བའི་ཆ་ཕྲ་མོ་ཡན་ཅད་ཡང་བྱ་འོ། སེམས་ཀྱི་ཡེ་ཤེས་ངང་གསལ་ཞིང་བྱང་ངོ༌། འོད་སྲུངས་ཆེ་ལ་ཆོས་གཏད་པ། རྒྱ་གར་གི་འཁན་པོ་ཉི་ཤུ་རྩ་བརྒྱད་ཁུངས་བརྒྱུད་པའི་མཐའ་མ་དར་མ་ཏ་ལ་གཏད་དོ། དར་མ་ཏ་ལ་དེ་ལྟར་བསྒོམ། གང་ཟག་ལ་བདག་མྱེད་པ་དང་ཆོས་ལ་བདག་མྱེད་པར་གསལ་ལོ། རྣམ་པར་མྱི་རྟོག་ས་ལེ་པའ། ས་ལེ་པ་ལ་རྟོག་པ་མྱེད། འདི་ནི་རང་རིག་ཡེ་ཤེས་ཏེ། འདི་ཞེས་གདགས་སུ་མྱེད་པའོ། །རྫོགས་སོ། ཨི་ཏི་ཡིན་ནོ།  ༄༅། །ཁྱུང་ཆེན་ནམ་ལང་གཅོད་ཀྱང་སྐྱེ་འགྲོ་མ་ལུས་ཤེས། ཐེག་པ་སོ་སོར་གསལ་ཡང་ཕྱི་རྒྱ་རླབས་ཀྱིས་གཅོད༎ བསལ་ལ་མ་འདྲེས་ཆེ་བི་དོན་སྟོན་པ། འཁའ་(མཁའ་)ལྡིང་ཁྱུང་ལྟར་དོན་གི་ཆེ་བ་འབྱིན། བགྲོད་པར་བྱ་བི་ལམ་གི་བྱེ་བྲག་ལ། ཨ་ཏི་ཡོ་ག་འཆད་པི་སློབས་དཔོན་ཅི་ལྟ་བུ་ཞེ་ན༎ མདོ་སྡེ་འཆད་པི་སློབས་དཔོན་ཅི་ལྟ་བུ་ཞེ་ན། ངང་པི་རྒྱལ་པོ་མྱི་འགྱོག་གཅས་སུ་(མགྱོག་བཅད་དུ་)གཅོད། དེ་བཞིན་བློབས་(སློབ)དཔོན་རྒྱུད་ཀྱི་དོན་འཆད་པ། ཚིག་གི་བདེ་སྦྱོར་མྱི་འཁྱོག་བཅས་སུ་(བཅད་དུ་)གཅོད། སྨད་པི་(རྨད་པའི་)རྣ་བུ་བྲག་ལ་འཛག་(འཛེགས་)པ་འི། མྱི་འཚམ་འཚམ་བར་འཆད་པས་སྐྱོན་ཉིད་ཡོན་བཏན་ ཡིན། །མང་པོ་འདུས་པི་ནང་ན་ཆོས་འཆད་པ། སྐད་བྱིངས་དོན་དང་ལྡན་བས་ཁོང་བཀྲར་གོ(བཀྲལ་ལོ)། རུ་སྦལ་སྐུངས་པ་ལྟ་བུ་འི་བློས་འཆད་པ། གབ་པའི་སྦས་པ་དེ་ཤེས་སློབས་དཔོན་ཡོན་ ཡིན༎ ཞེས་འབྱུང་ངོ༌༎   PT 699-6	 --- none --- * * * * * * * * * *
